# -*- mode: mandoku-view -*-
#+TITLE: 河東集
#+DATE: 2015-09-23 10:19:07
#+PROPERTY: JUAN 1

<md:KR4d0002_SBCK_001-1a>¶　　　　　　　　　　總　校　官¶(臣/)陸　費　墀


<pb:KR4d0002_WYG_001-1a>
欽定四庫全書
　河東集卷一　　　　　　　宋　栁開　撰
　　黙書¶
　昔先生將没而遺此書也盖得之於心記之於言言¶
　雖有句句未成章或前或後皆離其辭莫貫其義景¶
　乃緝而聯之名曰黙書其言淵深而宏大非上智不¶
　能窺其極嗚呼先生以數年之慮黙而著之後必有¶
　黙而觀之黙而行之者黙之義逺矣哉凡六百二十
<pb:KR4d0002_WYG_001-1b>
　三言¶
夫有命有性有性有情得其性理之靜至靜至樂至<md:KR4d0002_SBCK_001-1b>¶動
至憂至常忘機至樂忘寧求有於無無不有也求¶無於
有有其無也無爲無所為萬物熈熈有道有治¶道萬物
擾擾儒之爲教防亂也為功惟深所立固也¶作事能長
所居安也天地之道生死者也晝夜之道¶動靜者也易
言其大也知大者王知小者亡南夏多¶也西秋先也故
聖人用時小人用物君子用道小人¶用機良醫之家其
<pb:KR4d0002_WYG_001-2a>
無亡也善𦵏之家其無昌也物久¶即敝事久即廢善久
必揚惡久必亡讓失之守守失¶之侵侵失之陷陷失之
亂亂失之除除失之絶小惡¶不戮大惡必生小善不奬
大善不成小道不用大道<md:KR4d0002_SBCK_001-2a>¶不行終身為其善君子不足
也一日為其惡小人有¶餘也善亦不足爭亦不足怨亦
不足愛亦不足天下¶之害不足為大有不足而與之足
成吾所欲忿賜半¶恩恱仇緩寃求大與小卒終無笑求
小與大望求而¶拜家無母半無户國無臣半無人隂言
<pb:KR4d0002_WYG_001-2b>
其惡陽言其¶善臣道也公與之罰私與之賞君道也欺
生所信密¶漏所親作者黙而若畏知也衆美詢焉衆惡
察焉上¶疑下欺君臣乃離有道以民用刑無道以身用
刑(喜怒/¶也)物性急其散疾物性緩其強半剛而細無不利
柔¶而大莫能敗遲速適時萬事以宜示弱者必強示強<md:KR4d0002_SBCK_001-2b>¶者必弱有能者為無能亦有能也無能者為有能亦¶無
能也兵惟力勝智儒惟言多行怯死無勝怯學無¶成兵
敗如䑕兵勝如虎進若决河止若斷柯以死逭¶死為霸
<pb:KR4d0002_WYG_001-3a>
之事馳亂迹也思亂心也解人患在深解已¶患在淺拯
弊多功拯危多徳責之不及寧若救之不¶及也責失其
心救得其心民無所役君為之役物無¶大焉所近必狎
宰膳嗜也終所私也甘奪其味貧者¶不死非朝不華衣
非宴不多味君子也民有四焉秀¶豪姦奪物從類聚善
惡成焉南文尚訟北武尚殺非¶大極異為史不書行異
無疑謂所竒也觀異有思知<md:KR4d0002_SBCK_001-3a>¶所違也¶
　　名系(并序/)
<pb:KR4d0002_WYG_001-3b>
　¶進士髙生學慕韓愈氏為文名曰愈開重惜生難得¶
　也作名系一篇貽之¶
姓以辨其族者也名以别其身者也有善惡乃有憎¶愛
以是親疎益閑矣噫慕彼之賢名彼之名與其不¶慕也
庶可矣與其為道也異哉名彼之名稱之不若¶如彼之
賢己有之古之賢者同其道愚者亦同其道¶非其稱名
同於身也舜不同堯之名放勲得如堯禹¶不同舜之名
重華得如舜湯與文王武王亦不同名<md:KR4d0002_SBCK_001-3b>¶也孔子同周公
<pb:KR4d0002_WYG_001-4a>
之道不同名為旦也孟軻不名之為丘¶揚雄亦不名之
曰丘與軻也韓愈之於儒也可謂專也¶已亦不名旦丘
軻雄也止名之曰愈矣此數聖賢¶人者皆不同名而世
皆謂之大聖賢人也則同矣豈¶在稱已之身同其名乎
若桀名放勲得為堯乎紂名¶重華文命得為舜禹乎管
蔡霍三叔名之旦得為魯¶周公乎使桓魋名丘七十子
肯為師乎身名之名非¶有善與惡也同賢愚人之為道
斯乃善惡也王丘名¶丘不為孔丘也劉軻名軻不為孟
<pb:KR4d0002_WYG_001-4b>
軻也况後其時而¶生乎學其道而師乎忍可名其名於
已乎司馬長卿<md:KR4d0002_SBCK_001-4a>¶慕藺相如之為人名曰相如果與藺相
如為同乎為¶不同乎嗚呼古今人是亦惑之甚矣李昪
之臣名齊¶丘者為當時之人頗罪之也不師其為道不
學其為¶人名其名於已之身尚可矣斯謂不知之者也
苟師¶其道學其人故名其名於已之身安可為是乎己
之¶賢己之材勝乎彼之賢彼之材善則善矣安在須名¶
彼之名即方為善乎苟己之賢己之材不若於彼之¶賢
<pb:KR4d0002_WYG_001-5a>
彼之材名同而何益乎名古人之名者時亦多矣¶其人也
居世立身果善者耶泛泛然視與息者耶譬¶猶賢愚皆
曰人豈足怪哉開始慕韓愈氏為文章名<md:KR4d0002_SBCK_001-4b>¶為肩愈後乃
釋然悟其非也改之人於道罕得同日¶而為者必有先
後耳先者知之告於後者古人之道¶也聖人作經籍以
至書傳記録在於簡冊皆告於後¶之人者也同其時見
其人言其言亦告之者也知而¶不告之非君子也非古
人之道也
<pb:KR4d0002_WYG_001-5b>
　　字說¶
邕和其至也以世上之為大賢人之徳歟太史公胡¶繼
周樂焦生之好樂慨然異夫時之後進者名生曰¶邕至
道三年來自京師邕文章外通六經諸史百¶氏之言請
字於開開因字之云世和世和邕之義也大<md:KR4d0002_SBCK_001-5a>¶塊之間物
順於理和也物不順於理何有於和哉天¶地和風雨霜
雪以時隂陽節序不忒草木昆虫咸¶若稼穡粢盛乃豐
苟不和即日月星辰錯亂山岳河海¶崩竭饑饉疾疫相
<pb:KR4d0002_WYG_001-6a>
臻寒燠晦明失候君臣和邦國¶郡縣以理兵民官吏盡
誠要荒流蔡來賔禮樂刑賞¶無濫不和即姦邪中正混
淆文物聲名蠧弊䜛佞誅¶戮大興社稷宗廟是憂父子
和孝慈生兄弟和友愛¶成夫婦和室家平朋友和信義
行味之和食之安聲¶之和聴之樂色之和視之親言之
和聞之悅動以和¶遂其事居以和睦其鄰惟善從和而
生惟不善從不<md:KR4d0002_SBCK_001-5b>¶和而作以和取之猶不取以和與之猶
不與惟和其¶難也惟不和其易也君子能其難也久而
<pb:KR4d0002_WYG_001-6b>
尤節之懼¶變生焉小人能其易也暫而尤忘之喜怨行
焉嗚呼¶是和其可小哉太史公為生名邕寧無念也開
字生¶以和寧異思也今天子新即位紹二聖遺烈將用¶
邕和也邕其和之世也開愛生之為人作字説遺焉¶
　　續師説(有序/)¶
　昌黎先生作師說亦極言於時也謂夫今之士大夫¶
　反不若巫醫樂師百工之人嘘可悲乎誠哉尚¶其能
　實乎事而未原盡其情予故後其辭而作續師<md:KR4d0002_SBCK_001-6a>¶說云
<pb:KR4d0002_WYG_001-7a>
師之所以為道也皆可就而學矣上之人資以發乎¶性
也中之人導而使本其善絶其不善也下之人雖¶至愚
也猶勝乎不聞而果溺其惡矣况其人之賢愚¶性實一
也㓜混而桀然豈能自殊也迨長而成分矣¶吾何以是
而言哉以夫孔子之門人其大也三千其¶博也六萬未
必皆其上智矣中豈無其下者耶其所¶以不流於惡而
悉為善以其訓習之故也苟悉上智¶也何獨七十子是
稱哉謂夫設有不善者今而不聞¶也即有之當肯昔為
<pb:KR4d0002_WYG_001-7b>
蔽匿乎聖賢其何純焉盖師之<md:KR4d0002_SBCK_001-6b>¶益於人良是矣乃吾言
賢愚之性無殊焉在乎師與¶不師也故所以世不可棄
其師人不可定其性師存¶而惡可移師亡雖善不能遽
明也天之生人賢愚也¶造化之道矣吾謂若然者師可
教而能易之力其與¶造化敵乎何可輕其師哉今世之
人不聞從師焉善¶所以不及於古惡乃有過之者而復
日新焉雖師教¶之不傳猶能萬一其有善者賴古書之
存得而見之¶若是也將亡之即奈何乎學而為心與古
<pb:KR4d0002_WYG_001-8a>
異也古之¶學者從師以專其道今之學者自習以苟其
禄烏得¶其與古不異也古之以道學為心也曰吾學其
在求<md:KR4d0002_SBCK_001-7a>¶仁義禮樂歟今之以通其神¶為心也¶曰吾學其在
求王公卿士歟大之以蕃其族小之以¶貴乎身曰何師
之有焉苟一藝之習巳也聲勢以助¶之趨競以成之孰
不然乎去而是以不必從乎師矣¶古之志為學也不期
利於道則不學矣今之志為學¶也不期利於身則不學
矣舎是則農兵商工之心為¶也與其朋共言之必曰吾
<pb:KR4d0002_WYG_001-8b>
何時其出矣仕遂吾身也¶彼之坐者亦曰然上位之人
誘下也則亦曰善從於¶世善附於人俟取其禄位而來
餘慎無為已所知也<md:KR4d0002_SBCK_001-7b>¶嗚呼舉天下而孰見從師與專道
者矣斯不足責也¶若是師之於今何能得於世哉吁人
之不識其利也¶愚甚乎苟今能從於師則已迨夫古人
矣而復兼彼¶聖賢之經傳廣而在於道也不其易於力
而速其神¶乎安知古人之從師能若於今人之從師也
斯皆莫有¶趨而識之者時咸背塗而逺走之豈不可惜
<pb:KR4d0002_WYG_001-9a>
也哉斯¶乃非夫師之不行於人盖夫人之自不幸其已
者也¶
　　海說¶
夏禹理水東入於海百川㑹流混彼而注能納是水¶者
謂乎處下也且水注其内自古至今無<md:KR4d0002_SBCK_001-8a>¶暫息焉固有盈
而溢之時也既不聞有盈而溢之其¶水是歸何地也夏
禹既能理之必能知之矣所以不¶言者隂陽運化之道
自然徃復也厯代言之者多矣¶皆不究其本訛亂其辭
<pb:KR4d0002_WYG_001-9b>
或言納於尾閭矣或言注於¶大荒之中矣其餘言者不
復正其所説且言尾閭者¶是羿射落之日也落之為石
其大千里炎熾其質故¶能滲納其水焉且言注於大荒
之中者言大荒之中¶有天臺之山有不勾之山有融天
之山海水或東入¶焉或南入焉或北入焉以予言之皆
非也言尾閭能¶滲納其水以其炎熾也且物有燃之於
火炎熾極<md:KR4d0002_SBCK_001-8b>¶焉以水沃之不過一二即氷然不復能滲納
水矣且¶海自古已來積衆之水多矣若尾閭能滲納其
<pb:KR4d0002_WYG_001-10a>
水豈¶至今炎熾乎以海沃之固亦氷矣物之情與人之
情¶豈逺哉尾閭苟不氷而能滲納其水即必有物¶常燃
之矣但未知燃尾閭者用何物耳是知尾閭之¶説虚誕
也已其言海水入於大荒之中山也是大荒之¶山内别
有納水之地未知其水竟在於何也若有納¶水之地亦
與此同海矣豈此不能納而彼能納之也¶其説亦以詘
矣予以為天地若人之身江河若人之¶血人身之有血
常㑹於腦㑹而復散歸於四支之中<md:KR4d0002_SBCK_001-9a>¶苟㑹於腦積而不
<pb:KR4d0002_WYG_001-10b>
散即卒成疾矣疾成於内人亦殞¶其命也運而不竭是
能動轉手足變易神氣為物之¶靈也為命之固也江河
於天地之間亦若是耳流㑹¶於海復入於土散乎四維
居地之下使地能厚載萬¶物者以水扶之也且掘地逾
於尋丈則必有泉涌而¶出矣以是而言豈不然乎苟若
㑹流於海無所散入¶則浪溢天地墊溺生聚安足勝也
是知百川之朝於¶海不能納而涸之也亦復循環天地
之中東而復西¶南北從矣隂陽運化理在於此又天地
<pb:KR4d0002_WYG_001-11a>
之氣結為山¶融為川結為山者古有所定大小髙卑名
數無其改<md:KR4d0002_SBCK_001-9b>¶易融為川者則流而不止浩浩奔涌豈融為
川者即¶徃而忘返¶¶¶結為山者古今定矣融為川者古今
亦定矣又¶或言海有大魚曰鰌身横於海之中朝出其
穴海乃¶潮焉暮入其穴海亦潮焉鰌之出入有節故潮
之朝¶暮有期此之說鰌之出入能致海有潮之進退也
是¶其穴與海相侔也未知海之何地乃能容是穴也又¶
為虚誕甚矣予以水者凝隂之氣所成大凡隂陽<md:KR4d0002_SBCK_001-10a>¶之氣
<pb:KR4d0002_WYG_001-11b>
皆自下而升乎上日出而陽盛日入而隂勝若夫¶旦之
有潮以其陽氣發於地中隂氣上散水以陽逼¶之故從
隂氣以溢乃朝有潮焉夕之有潮以其隂氣¶發於地中
陽氣上散水以隂扶之故從陽氣以浮乃¶暮有潮焉此
之數說於海者皆不可聞於人也然說¶於此者未必彼
非而我是彼虛而我實以情測之以¶理究之即我之說
為當矣慮其好迂怪之徒冺絶吾¶言故著其辭以廣於
我之徒也
<pb:KR4d0002_WYG_001-12a>
　　應責¶
或責曰子處今之世好古文與古人之道其不思乎<md:KR4d0002_SBCK_001-10b>¶苟
思之則子胡能食乎粟衣乎帛安乎於衆哉衆人所¶鄙
賤之子獨貴尚之孰從子之化也忽焉將見子窮¶餓而
死矣栁子應之曰於乎天生徳於人聖賢異代¶而同出
其出之也豈以汲汲於富貴私豐於已之身¶也將以區
區於仁義公行於古之道也己身之不足¶道之足何患
乎不足道之不足身之足則孰與足今¶之世與古之世
<pb:KR4d0002_WYG_001-12b>
同矣今之人與古之人亦同矣古之¶教民以道德仁義
今之教民亦若以道徳仁義是今與¶古胡有異哉古之
教民者得其位則以言化之是得¶其言也衆從之矣不
得其位則以書於後傳授於人<md:KR4d0002_SBCK_001-11a>¶俾知聖人之道易行尊
君敬長孝乎父慈乎子大道¶斯道也非吾一人之私者
也天下之至公者也是吾¶行之豈有過哉且吾今恓恓
草野位不及身將以言¶化於人胡從於吾矣故吾著書
自廣亦將以傳授於¶人也子責我以好古文子之言何
<pb:KR4d0002_WYG_001-13a>
謂為古文古文者¶非若辭澁言苦使人難誦讀之在於
古其理髙其意¶隨言短長應變作制同古人之行事是
謂古文也子¶不能味吾書取吾意今而視之今而誦之
不以古道¶觀吾心不以古道觀吾志吾文無過矣吾若
從世之¶文也安可垂教於民哉亦自愧於心矣欲行古
人之<md:KR4d0002_SBCK_001-11b>¶道反類今人之文譬乎游於海者乗之以驥可乎
哉¶苟不可則吾從於古文吾以此道化於民若鳴金石¶
於宫中衆豈曰絲竹之音也則以金石而聴之矣食¶乎
<pb:KR4d0002_WYG_001-13b>
粟衣乎帛何不能安於衆哉苟不從於吾非有不¶幸也
是衆人之不幸也我豈以衆人之不幸易我之¶幸乎縱
我窮餓而死死即死矣吾之道豈能窮餓而¶死之哉吾
之道孔子孟軻揚雄韓愈之道吾之文孔¶子孟軻揚雄
韓愈之文也子不思其言而妄責於我¶責於我也即可
矣責於吾之文吾之道也即子為我¶罪人乎<md:KR4d0002_SBCK_001-12a>¶　
　河東集巻一
