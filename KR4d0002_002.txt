# -*- mode: mandoku-view -*-
#+TITLE: 河東集
#+DATE: 2015-09-23 10:19:07
#+PROPERTY: JUAN 2

<md:KR4d0002_SBCK_001-12b>¶
<md:KR4d0002_SBCK_002-1a>¶
<pb:KR4d0002_WYG_002-1a>
欽定四庫全書
　河東集巻二¶　　　　　　　宋　栁開　撰
　　東郊野夫傳¶
東郊野夫肩愈者名也紹元者字也不云其族氏者¶姓
在中也家於魏居鄰其郭之門左故曰東郊也從¶而自
號之故曰野夫也或曰子邑處而曰郊士流而¶曰野無
乃失乎野夫對曰吾以爲郊子以為邑矣吾¶以為野子
以為士矣吾寧知郊不為邑士不為野是¶果能質其名
<pb:KR4d0002_WYG_002-1b>
之在哉苟不果吾斯不失矣野夫居於¶家則稱曰東郊
出於旅則稱曰魏郊以别内外之異<md:KR4d0002_SBCK_002-1b>¶也野夫性渾然樸
而不滯淳而不昧柔知其進剛知¶其退推之以前不難
其行揖之於後不忿其勇來者¶雖仇而不拒去者雖親
而不追大抵取人之長棄人¶之短利不能誘禍不能拒
晦乎若無心茫乎若無身¶不以天地之大獨為大不以
日月之明獨為明風雷¶不疾其變嶽瀆不險其固人莫
之識也與其交者無¶可否無疑忌賢愚貴賤視其有分
<pb:KR4d0002_WYG_002-2a>
久與之徃還益見¶深厚或持其無賴之心者謂其真若
鄙愚人也即事¶以欺之復有以一得便再以其二三而
謀從計其利¶雖後已或自敗野夫與始亦無暫異竟不
言之然終<md:KR4d0002_SBCK_002-2a>¶不能善於人耳汝苟周於人即何有不汝豐
美乎汝¶見盜之為行乎其為殘賊汙惡雖父母亦不能
容耳¶反有同類而相感者尚皆殞身拒害有以甘心為
交¶之終始也盖無他能感彼心以盡我誠也盜之猶若¶
是矧汝輩皆良民乎慎勿若此也仇聞之者或相解¶去
<pb:KR4d0002_WYG_002-2b>
焉野夫家苦貧無繼夕之糧無順時之服年始十¶五六
學為章句越明年趙先生指以韓文野夫遂樂¶得而誦
讀之當是時天下無言古者野夫復以其㓜¶而莫有與
同其好者焉但朝暮不釋於手日漸自解¶之先大夫見
其酷嗜此文任其所為亦不責可不可<md:KR4d0002_SBCK_002-3b>¶於時矣迨年幾
冠先大夫以稱諱野夫深得其韓文¶之要妙下筆將學
其為文諸父有於故里浮屠復浴¶室者令野夫為記以
試之野夫時卧疾中授其言期¶望矣一旦徵牋墨於病
<pb:KR4d0002_WYG_002-3a>
榻出辭以作文無㸃竄而¶成家大以為異事遂騰聞於
外之好事者咸曰不可¶當矣復有怒而笑之者曰癡妄
兒言將我獨復其古¶家何姿容乎䀨䀨然大徧於人口
矣諸父兄聞之懼¶其實不譽於時也誡以從俗為急務野
夫畧不動意¶益堅古心惟談孔孟荀揚以為企跡咸以
為得¶狂疾矣後日有制作出於時衆或有下之者乾徳
戊<md:KR4d0002_SBCK_002-4a>¶辰中遂著東郊書百篇大以機譎為尚功將餘半一¶
旦悉出焚之曰先師之所不許者也吾本習經耳反雜
<pb:KR4d0002_WYG_002-3b>
家流乎衆聞之益不可謂測度矣厚以化俗為異焉¶凡
所與徃還者悉歸其指詔亦以為軻雄之徒也捧¶書請
益者咸云韓之下二百年今有子矣野夫每報¶之曰不
敢避是願盡力焉或曰子無害其謙之光乎¶對曰當仁
而不讓者正在此矣或問退之子厚優劣¶野夫曰文近
而道不同或人不諭野夫曰吾祖多釋¶氏於以不迨韓
也開寳初又著東郊野史傳九十篇¶或曰子何以作野
史對曰野夫之所職也或曰何謂<md:KR4d0002_SBCK_002-4b>¶野史對曰在其國史
<pb:KR4d0002_WYG_002-4a>
之外不書者吾書為野史也或¶曰子於司馬氏范氏班
氏三家何如也對曰司馬氏¶疎畧而核辨泛亂而宏逺
班氏辭雅而典正竒簡而¶採摘下乎范氏不迨二家也
多俗氣矣吾之所述居¶二家之良者或曰將何用乎對
曰用之即有用於世¶否雖先師之書為長物耳用不用
在於世吾何知哉¶野夫以古之人不能究天地之真海
之容納經之所¶出乃作天辨海說經解三篇大能摭其
事而證其非¶昔賢之所不能及者也而以所著文章與
<pb:KR4d0002_WYG_002-4b>
韓漸異取¶六經以為式或曰子何始尚而今棄之對曰
孟荀揚<md:KR4d0002_SBCK_002-5a>¶韓聖人之徒也將升先師之堂入乎室必由之
未能¶者或取一家以徃可及矣吾以是耳汝輩有能如
吾¶可至矣野夫時年始二十有四後二年别立傳以書¶
焉號曰補亡先生也¶
論曰東郊野夫謂其肩斯樂古道也謂其紹斯尚祖¶徳
也退之大於子厚故以名焉子厚次之故以字焉¶復以
其同時而出同道而行今取之偕行信得其美觀¶其文
<pb:KR4d0002_WYG_002-5a>
章行事烈烈然綂二公也不為過矣¶
　　補亡先生傳¶
補亡先生舊號東郊野夫者既著野史後大探六經<md:KR4d0002_SBCK_002-5b>¶之
㫖已而有包括揚孟之心樂為文中子王仲淹齊¶其述
作遂易名曰開字曰仲塗其意將謂開古聖賢¶之道於
時也將開今人之耳目使聰且明也必欲開¶之為其塗
矣使古今由於吾也故以仲塗字之表其¶徳焉或曰子
前之名甚休美者也何復易之不若無¶所改矣先生曰
<pb:KR4d0002_WYG_002-5b>
名以識其身義以誌其事從於善而¶吾惡夫畫者也吾
既肩且紹矣斯可已也所以吾進¶其力於道而遷其名
於己耳庶幾吾欲達於孔子者¶也或曰古者稱已孤不
改若是無乃不可乎先生曰¶執小禮而妨大義君子不
爾為也乃著名解以袪其<md:KR4d0002_SBCK_002-6a>¶未悟者衆悉以為然先生始
盡心於詩書以精其奥¶每當巻歎曰嗚呼吾以是識先
師之大者也不幸其¶有亡逸者哉吾不得見也未知聖
人之言復加如何¶耳尤於餘經博極其妙遂各取其亡
<pb:KR4d0002_WYG_002-6a>
篇以補之凡傳¶有義者即據而作之無之者復以出辭
義焉故號曰¶補亡先生也先生凡作之書每執筆出其
文當藁若¶書他人之辭其敏速有如此無續功而成之
者苟一¶舉筆不終其篇雖十巳就其八九亦棄去不復
作矣¶衆問之先生曰吾性不喜二三而為之者方出而
或¶止之辭意遽紛亂縱後強繼以成之亦心竟若負病<md:KR4d0002_SBCK_002-6b>¶矣或問之曰子之補亡篇於古不足當其逸於今不¶足
益其存無妄為乎先生對曰然縱不能有益於存¶亡庶
<pb:KR4d0002_WYG_002-6b>
勝乎無心於此者也既而辭義有俱亡不知其¶可者慮
人之惑先生即皆先立論以定其是非用質¶其㫖要先
生嘗謂人曰夫六經者夫子所著之文章¶也與今之人
無異耳盖其後之典教不能及之故大¶於世矣吾獨視
之與汝異耳先生乃手書九經悉以¶細字書之其巻大
者不過滿幅之紙古謂其巾箱之¶者亦不過矣以故誦
之日盡數萬言未嘗廢忘有講¶書以教後學者先生或
詣其精廬適當至虞書堯典<md:KR4d0002_SBCK_002-7a>¶篇曰日中星鳥以正仲春
<pb:KR4d0002_WYG_002-7a>
說云春分之昏南方朱鳥¶之星畢見觀之以正仲春之
氣也先生乃問曰然夫¶云日中星鳥以正仲春者是仲
春觀朱鳥之星以正¶其候也且云朱鳥者南方之宿以
主於夏也既觀其¶星以正其候即龍星乃春之星也春
主於東可觀¶以正其候也今何不云是而反觀朱鳥之
星何謂也¶説者乃不能對惟云傳疏若是無他解矣先
生揮其座¶者曰起前吾語汝夫歳周其序春居其始四
星各復¶其方聖人南面而坐以觀天下故春之時朱鳥
<pb:KR4d0002_WYG_002-7b>
之星¶當其前故云觀之以正仲春矣四座無不拜而言
曰<md:KR4d0002_SBCK_002-7b>¶先生真達於經者也所以於補亡不謬矣先生於諸¶
經若此者不可遍紀先生又於諸家傳解箋注於經¶者
多未窮達其義理常曰吾他日終悉别為注解矣¶大以
鄭氏箋詩為不可曰吾見𤣥之為心務以異其¶毛公也
徒欲強已一時之名非能通先師之㫖且詩¶之立言不
執其體幾與易象同奥若𤣥之是箋皆可¶削去之耳又
以論語集解闕注者過半曰古之人何¶若是吾聞韓文
<pb:KR4d0002_WYG_002-8a>
公昔重注之今吾不得見吾將下筆¶又慮與韓犯使吾
有斯艱也天乎哉先生每讀中説¶歎曰後之夫子續六
經矣世敝道否吾家不克有之<md:KR4d0002_SBCK_002-8a>¶甚乎年之始成也逝矣
天適與其時行之為事業堯¶舜不能尚也苟不死天下
何有於唐哉先生以房杜¶諸子散居厚位叶佐其主遇
其君不能揚其師之道¶大其師之名乃作書以罪之先
生所行事人咸以為¶非可與伍范詩有復古之什以頌
其徳以其先生能¶敦復於古故賦復古以其能行仲尼
<pb:KR4d0002_WYG_002-8b>
之道故賦闕里¶以章别當世之人能作野史故賦踵孟
以其能解釋¶子雲之書故賦先雄以其或筆削其韓文
之繁者故¶賦刪韓以其將求太常第故賦多文以其必
首冠於¶四科故賦髙第以其後天王俾不家食故賦出
禄以<md:KR4d0002_SBCK_002-8b>¶其將果得其位則指南於吾道故賦指南末以釋
經¶終其篇謂其章明經㫖永休於世用故賦釋經先生¶
見之曰范果知我矣天之未䘮斯文哉天之若䘮斯¶文
也則世無范矣范無是言矣開寳中先生來京師¶遂刻
<pb:KR4d0002_WYG_002-9a>
石為記於補亡亭内以誌其已之事後從仕於¶世而以
行其道焉¶
論曰孔子沒經籍遭秦之焚毁幾䘮以盡後之收拾¶煨
燼之餘者得至於今用之也其能繼孔氏者軻之¶下雖
揚雄不敢措一辭以至亡篇闕而其名具載設¶虛位使
厯代諸君子徒忿痛而見之矣故有或作而<md:KR4d0002_SBCK_002-9a>¶補之者大
亦不能過其百一力盖不足繼也隋之時¶王仲淹於河
汾間務繼孔子以續六經大出於世實¶為聖人矣是以
<pb:KR4d0002_WYG_002-9b>
門弟子佐唐用王霸之道貞觀稱理¶首永十八君之祚
尚非其薰恒輩之曽及也於乎知¶聖人之道者成聖人
之業矣吾猶不得見王氏之書¶乎觀夫補亡先生能備
其六經之闕也辭訓典正與¶孔子之言合而為一信其
難者哉若王氏之續六經¶盖自出一家之體裁比夫補
亡篇力少殊耳所謂後¶生可畏者雖經籍尚能補之矧
其餘者哉不可謂代¶無其人也<md:KR4d0002_SBCK_002-9b>¶　　韓文公雙鳥詩解
<pb:KR4d0002_WYG_002-10a>
　余居東郊府從事髙公獨知予開寳中授以昌黎詩¶
　三百首間與之㑹即&KR0435;誦評其尤至者一日予咨曰¶
　雙鳥詩何謂也公曰得無若刺時之政者乎予因而¶
　悟之與公言異故作辭解之以編於後¶
髙公子竒曰雙鳥者當其韓之前後斯執政人也一¶以
之仕一以之隠本異而末同故曰落城市集巖幽¶殊以
别也下之言盖以其為姦詭比將壞其時也未¶知斯孰
耳予解曰不然大凡韓之為心憂夫道也履¶行非孔氏
<pb:KR4d0002_WYG_002-10b>
者異端矣忿其正日削邪日寖斯以力欲<md:KR4d0002_SBCK_002-10a>¶排之位復不
得極其世權復不得動其俗唱先於天¶下天下從之者
寡背之者多故垂言以刺之耳公曰¶何謂也予曰作害
於民者莫大於釋老釋老俱異端而¶教殊故曰雙鳥矣謂
其曰此名也以非仁義禮樂父¶子君臣之類也其所從
來俱不在中國故曰海外¶來也後漸而至故曰飛到中
州也公曰若是言之¶釋之興也乃西始矣老之興也子
何云俱不在中¶國者乎昔老耼著二篇之書以授其闗
<pb:KR4d0002_WYG_002-11a>
令而乃西逝矣是¶自此而起矣子如是無乃誤辨韓之
㫖哉予曰然且¶耼之昔在中國也不以左道示民矣暨
西出函闗入身毒<md:KR4d0002_SBCK_002-10b>¶以成其教故欺之以神仙之事用革
其心而後¶教乃東來與昔之書果異耳是非中國之興
也故韓¶俱云若是矣夫釋之為教也務當民俗奉之架
宫崇¶宇必處都邑故曰一鳥落城市也老之為教也務
當¶自親其身收視反聴棲息山林以求不死故曰一鳥¶
集巖幽也謂其不得相伴鳴也以其二教之雖來而¶未
<pb:KR4d0002_WYG_002-11b>
甚明於世各冺然也言三千秋者以其時久而極¶言之
也既未得明其教其言亦未能大盡於物故曰¶各閉其
口而銜乎萬物也後之正道漸衰浮妄之風¶漸盛故比
之春風焉謂其巻地而起以其舉世悉如<md:KR4d0002_SBCK_002-11a>¶之也百鳥皆
飄浮者衆邪以興也釋老乃得競出而¶扇於民久益張
矣故曰兩鳥忽相逢百日鳴不休也¶有耳者聒皆聾有
舌者反自羞謂其能恢誕而繁文¶他莫及也百舌謂百
子也從來多善於著書以亂夫¶子之道故曰舊饒聲從
<pb:KR4d0002_WYG_002-12a>
此低頭不能出其上也得病¶謂其道或世不用之冺冺
遂至死乃休矣世既熾耀¶其釋老也訛惑於上下之人
極之又不可究其根無¶之又不能免其機遂皆欲捨其
生而從矣其間有忿¶而殊其衆者能大其休聲以愬於
上故曰雷公告天¶公以假為喻百物須膏油者使世將
復其不敗於<md:KR4d0002_SBCK_002-11b>¶生矣故託言云自從其兩鳥鳴而雷光聒
亦(缺/)矣盖¶謂其帝王之道不能光行於天下也或有哲
智之人¶將斡運其世務或誅或殛以全其變則懼所以
<pb:KR4d0002_WYG_002-12b>
言之¶有素也乃停留其造作而故云怕嘲咏矣挑抉其
草¶木誅求其虫䑕謂其無所漏脫於幽㣲也苟世不息¶
其如此則咸畏其或生或死或罪或福莫知其涯而¶愁
憂矣故云不停兩鳥鳴百物皆生愁也自此亂而¶其時
無春秋矣日月亦莫紀其序矣大法亦失其九¶疇矣周
孔之道亦絶滅矣故曰周公不為公孔丘不¶為丘也若
此乃釋老之教果遂分焉雖行於世也各<md:KR4d0002_SBCK_002-12a>¶有拘其時政
矣故曰天公乃怪而各囚於一處也然¶後世得不全絶
<pb:KR4d0002_WYG_002-13a>
其言他道者乃云百虫百鳥鳴而復¶啾啾矣教之既有
其限不混然而使惑民也各守其¶方省度矣故曰既别
其處而能閉聲省僭尤也尚¶復民之信奉者衆耗於世
而害於物曰亦不知其厚¶矣率四海之大幾被其困焉
故曰朝食其龍千暮食¶其牛亦千飲河生塵而飲海絶
其流也其末句云還¶當三千秋更起鳴相酬者謂其後
必不能終如此矣¶復有其甚惑者久而見興也不限其
時而云久也故¶以三千為言焉斯惟韓之在釋老罪非
<pb:KR4d0002_WYG_002-13b>
其他也公以<md:KR4d0002_SBCK_002-12b>¶為如何公曰若子之言韓之詩亦云是矣
然子能識¶之信子於韓氏也達其𤣥㣲也哉¶
　　揚子劇秦美新解¶
昔人咸謂斯文媚莽之辭也法言孝至篇曰周公以¶來
未有如漢公之懿者云稱未簒之前莽實偽貌而¶近如
是亦可庶免乎曰劇於秦而美於新揚子之全¶徳此焉
虧矣今承徃言亦曰然也嗚呼下漢氏幾千¶年無一人
識雄之㫖盖君子㣲言而首比於惡者也¶或曰子獨異
<pb:KR4d0002_WYG_002-14a>
而將說之何哉是必果能直其雄之志¶者乎子曰吁揚
氏之志譏莽而非媚也謂美之稱曰<md:KR4d0002_SBCK_002-13a>¶劇之類也且夫目
其辭云是者其㫖悉存于間也夫¶秦之為不道其惡也
有天地而未有之矣今引而言¶之秦劇也取而比之曰
新美也是新無比於五帝三¶王非有其善也比於秦而
褒貶之是其有不善與秦¶上下也故曰劇秦美新矣大
凡褒貶於人取其善惡¶類而較其優劣也善者必以善
類比之惡者必以惡¶類比之如稱堯舜云者兼而是同
<pb:KR4d0002_WYG_002-14b>
其善也桀紂云者¶兼而是同其惡也類而較之也如曰
善必以惡較之¶即一善而千惡其善自顯矣惡必以善
較之即一惡¶而千善其惡亦自顯矣何復枉其功乎未
見較其善<md:KR4d0002_SBCK_002-13b>¶惡者有云堯桀也舜紂也必曰如堯舜桀紂
云故¶今揚子是云如是也劇其秦謂惡甚也焚詩書大
宫¶室起長城廵天下兼滅其宗周也故曰劇也美其新
謂¶其惡少異於秦也雖其竊漢祚與滅宗周同且無諸¶
秦之所大惡也故曰美也又夫漢徳不如周享國日¶淺
<pb:KR4d0002_WYG_002-15a>
王道不成雖周之衰經日巳久下劣諸侯然其滅¶者秦
當其大逆也故曰秦劇也新美也斯又聖賢之¶深㫖在
於周漢也孰可識之乎或曰子言斯即然矣¶其何下之
辭云云乎予曰下之辭云云者盖蔽其名¶譏之所寓也
若顯而闢之即君子㣲㫖何在焉禍且<md:KR4d0002_SBCK_002-14a>¶及矣凡揚子之
是言也遜惠者也首亦至於斯焉言¶苟不隠其志後苟
不晦其前則不可也或曰然詩三¶百譏刺者過半且其
篇曰某篇也是所怨於時之王¶者也下其辭未有如子
<pb:KR4d0002_WYG_002-15b>
稱雄之文將若是也予曰吁¶異乎時不同事且殊矣凡
詩書之作出自夫子當時¶之人何能有焉盖聖人觀前
事而繼言之所以垂烱¶戒於後非如夫揚子親居於莽
之下也或曰若¶而言是終不敢繼其始晦不敢敵其明
即曷若不言¶乎叔孫對於二世也偽媚其言而免於禍
盖上之所¶發問而不得已而言也且雄非有叔孫之名
莽無二<md:KR4d0002_SBCK_002-14b>¶世之問何如是哉予曰吁當莽之時揚子不得
不自¶言也凡人仕於世大小之分各異矣當大而不為
<pb:KR4d0002_WYG_002-16a>
之¶大即事之失也當小而不為之小即事之僭也且叔
孫¶無居於揚子之位揚子有過於叔孫之名位而拘
之¶名而累之揚子須異於叔孫也在於分之事使然¶也
叔孫若昔如揚子不待問而言之也則不能免後¶代而
誅其名也揚子若今如叔孫必待問而言之也¶即不能
免當日之害其身也士之遭於不道也居其¶邇者禍切
之處其逺者禍間之危行以言遜能者可¶避乎患也尚
時有罹其辜者焉况揚子之懿若是而<md:KR4d0002_SBCK_002-15a>¶人乎與世當不
<pb:KR4d0002_WYG_002-16b>
同也莽固知耳苟不有言即莽疑不¶足於己也必甚矣
子不聞乎閉門而著書也尚有投¶閣之禍幾死焉如是
揚子果得不自言之以進耶鳴¶呼知揚子者在於斯罪
揚子者在於斯昔之所謂後¶世復有如我者知我矣其
於餘也得不盡若此之類¶者乎¶
　
　
　河東集巻二
