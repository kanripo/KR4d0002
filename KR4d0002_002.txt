# -*- mode: mandoku-view; -*-
#+TITLE: 河東先生集
#+DATE: 2015-09-11 08:40:32.290461
#+PROPERTY: ID KR4d0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0388-002河東先生集-卷第二.
<pb:KR4d0002_SBCK_002-1a>¶
河東先生集卷第二¶
　　　　　　　　　　　門人張　景　編¶
　　　東郊野夫傳¶
東郊野夫肩愈者名也紹先者字也不云其族氏者¶
姓在中也家于魏居鄰其郭之門左故曰東郊也從¶
而自號之故曰野夫也或曰子邑處而曰郊士流而¶
曰野無乃失乎野夫對曰吾以為郊子以為邑矣吾¶
以為野子以為士矣吾寧知郊不為邑士不為野是¶
果能質其名之在哉苟不果吾斯不失矣野夫居于¶
家則稱曰東郊出于旅則稱曰魏郊以别内外之異¶
<pb:KR4d0002_SBCK_002-1b>¶
也野夫性渾然撲而不滯淳而不昧柔知其進剛識¶
其退推之以前不難其行揖之于後不忿其勇來者¶
雖仇而不拒去者雖親而不追大抵取人之長棄人¶
之短利不能誘禍不能惧晦乎若無心&KR0252;乎若無身¶
不以天地之大獨為大不以日月之明獨為明風雷¶
不疾其變嶽瀆不險其固人莫之識也與其交者無¶
可否無疑忌賢愚貴賤視其有分久與之徃還益見¶
深厚或持其無頼之心者謂其真若鄙愚人也即事¶
以欺之復有以一得便再以其二三而謀從計其利¶
雖後已或自敗野夫與始亦無暫異竟不言之然終¶
<pb:KR4d0002_SBCK_002-2a>¶
未有能岀其度内者父兄有以誨而勉之野夫啞爾¶
笑而對曰小兒軰徒劳耳吾甞捕虎于穴挾其門以¶
利刃彼于内雖奮躍萬變奈吾當爾隘之阨乎矧若¶
&KR0124;之蠢蠢哉或有賔自遠方至即傾産以待之&KR0205;與¶
之宴笑&KR0230;處無少間矣父兄有曰汝胡爾為也一何¶
太踈易乎殊不察其彼之人為若是無乃不可乎野¶
夫曰彼人耳吾人身又何間哉且天地之中孰有内¶
外也四海之人皆我之親也已苟有所分别雖父母¶
兄弟果肯不以他心待之乎已苟無所間于人即孰¶
忍閒于吾乎父兄以為然賓既告&KR1901;即觧衣質錢以¶
<pb:KR4d0002_SBCK_002-2b>¶
賮之或貧餓於時有若可哀者雖食减口以遺恐恐¶
然猶慮不得與之乆濟矣不虞其已之反困也或曰¶
子居貧賤而務施仁義司馬氏之所議也野夫對曰¶
吁哉君子計人之急豈謀已乎當貧賤而能施諸仁¶
義斯&KR0001;難也當貴冨而將施之即孰不為能乎且司¶
馬氏盖異其君子者耳所以著書而多離于夫子之¶
旨焉或退處士而進姦雄或先黄老而後六經蓋例¶
若此也吾所恥耳或有結&KR0311;相忿者野夫曰汝來前¶
何故深憾乎且汝謀彼以復怨彼作報以圖爾両禍¶
不泯循環然&KR0005;何止也汝無悢他人之不我善盖自¶
<pb:KR4d0002_SBCK_002-3a>¶
不能善于人耳汝苟周於人即何有不汝豊羙乎汝¶
見盗之為行乎其為殘賊汚惡雖父母亦不能容耳¶
反有同&KR0124;而相感者尚皆殞身拒害有以甘心為交¶
之終始也盖無他能感彼心以盡我誠也盗之猶若¶
是矧汝軰皆良民乎慎勿若此也仇聞之者或相觧¶
去焉野夫家苦貧無継夕之粮無順時之服年始十¶
五六學為章句越明年趙先生指以韓丈野夫遂家¶
得而誦讀之當是時天下無言古者野夫復以其㓜¶
而莫有與同其好者焉但朝暮不釋于手日漸自解¶
之先大夫見其酷嗜此書任其所為亦不責可不可¶
<pb:KR4d0002_SBCK_002-3b>¶
于時矣迨年幾冠先大夫以稱諱野夫深得其韓文¶
之要妙下筆將學其為文諸父有于故里浮屠復浴¶
室者令野夫為記以試之野夫時卧疾中授其言朞¶
望矣一旦徵牋墨于病榻出辭以作之文無㸃竄而¶
成家人以為異事遂騰聞于外之好事者咸曰不可¶
當矣&KR0167;有怒而&KR0015;之者曰痴妄児言將我獨復其古¶
家何恣容乎䀨䀨然大徧于人口矣諸父兄聞之惧¶
具實不譽于時也誡以従俗為急務野夫略不動意¶
益堅古心惟談孔孟荀揚王韓以為企跡咸以為得¶
狂疾矣後日有制作出于時衆或有下之者乾徳戊¶
<pb:KR4d0002_SBCK_002-4a>¶
辰中遂著東郊書百篇大以機譎為尚功將餘半一¶
旦悉出焚之曰先師所不許者也吾本習&KR0052;耳反雜¶
家流乎衆聞之益不可謂測度矣厚以化俗為異焉¶
凡所與徃還者悉㱕其指詔亦以為軻雄之徒也捧¶
書請益者咸云韓之下二百年今有子矣野夫每報¶
之曰不敢避是願盡力焉或曰子無害其謙之光乎¶
對曰當仁而不譲者正在此矣或問退之子厚優劣¶
野夫曰文近而道不同或人不諭野夫曰吾祖多釋¶
氏于以不迨韓也開寳初又著東郊野史傳九十篇¶
或曰子何以作野史對曰野夫之所職也或曰何謂¶
<pb:KR4d0002_SBCK_002-4b>¶
野史對曰在其國史之外不書者吾書為野史也或¶
曰子于司馬氏班氏范氏三家何如也對曰司馬氏¶
踈略而該辯泛亂而宏逺班氏辭雅而典正竒簡而¶
採摘下乎范氏不迨二家也多俗氣矣吾之所述居¶
二家之良者或曰將何用乎對曰用之即有用于世¶
否雖先師之書為長物耳用不用在于世吾何知哉¶
野夫以古之人不能究天地之真海之容納經之所¶
出乃作天辨海說&KR0052;觧三篇大能摭其事而證其非¶
昔賢之所不能及㸔也以而所著文章與韓漸異取¶
六&KR0052;以為式或曰子何始尚而今棄之對曰孟荀楊¶
<pb:KR4d0002_SBCK_002-5a>¶
韓聖人之徒也將升先師之堂入乎室必由之未能¶
者或取一家以徃可及矣吾以是耳汝軰有能如吾¶
可至矣野夫時年始二十有四後二年别立傳以書¶
焉號曰&KR0024;亡先生也¶
論曰東郊野夫謂其肩斯樂古道也謂其紹斯尚祖¶
徳也退之大于子厚故以名焉子厚次之故以字焉¶
復以其同時而出同道而行今取之偕信得其羙觀¶
其文章行事烈烈然統二公也不為過矣¶
　　　&KR0024;亡先生傳¶
&KR0024;亡先生舊號東郊野夫者既著野史後大探六經¶
<pb:KR4d0002_SBCK_002-5b>¶
之㫖已而有包括楊孟之心樂為文中子王仲淹齊¶
其述作遂易名曰開字曰仲&KR0151;其意謂&KR0005;開古聖賢¶
之道于時也&KR0005;開今人之耳目使聦且明也必欲開¶
之為其&KR0151;矣使古今由于吾也故以仲&KR0151;字之表其¶
徳焉咸曰子前之名甚休美者也何復易之不若無¶
所改矣先生曰名以識其身義以誌其事從于善而¶
吾惡夫畫者也吾既肩且紹矣斯可已也所以吾進¶
其力于道而遷其名于己耳庶幾吾欲達于孔子者¶
也或曰古者稱已孤不改若是無乃不可乎先生曰¶
執小禮而妨大義君子不爾為也乃著名解以祛其¶
<pb:KR4d0002_SBCK_002-6a>¶
未悟者衆悉以為然先生始盡心于詩書以精其奥¶
每當卷歎曰嗚呼吾以是識先師之大者也不幸其¶
有亡逸者哉吾不得見也未知聖人之言復加何如¶
耳尤于餘&KR0052;博極其妙遂各取其亡篇以&KR0024;之凡傳¶
有義者即據而作之無之者復已出辞義焉故號曰¶
&KR0024;亡先生也先生凡作之書每執筆出其文當藁若¶
書他人之辭其敏速有如此無續功而成之者苟一¶
舉筆不終其篇雖十巳就其八九亦棄去不復作矣¶
衆問之先生曰吾性不喜二三而為之者方出而或¶
止之辭意&KR0205;紛亂縦後強継以成之亦心竟若負病¶
<pb:KR4d0002_SBCK_002-6b>¶
矣或問之曰子之&KR0024;亡篇于古不足當其逸于今不¶
足益其存無妄為乎先生對曰然縦不能有益于存¶
亡庶勝乎無心于此者也既而辞義有俱亡不知其¶
可者慮人之惑先生即皆先立論以定其是非用質¶
其㫖要先生常謂人曰夫六經者夫子所著之文章¶
也與今之人無異耳盖其後之典教不能及之故大¶
于世矣吾獨視之與汝異耳先生乃手書九經悉以¶
細字冩之其卷大者不過滿幅之&KR0083;古謂其巾箱之¶
者亦不過矣以而誦之日盡数萬言未嘗廢忘有講¶
書以教後學者先生或詣其精廬適當至虞書堯典¶
<pb:KR4d0002_SBCK_002-7a>¶
篇曰日中星鳥以正仲春説云春分之昏南方朱鳥¶
之星畢見觀之以正仲春之氣也先生乃問曰然夫¶
云日中星鳥以正仲春者是仲春觀朱鳥之星以正¶
其候也且云朱鳥者南方之宿以主于夏也既觀其¶
星以正其候即龍星乃春之星也春主于東方可觀¶
以正其候也今何不云是而反觀朱鳥之星何謂也¶
&KR0003;者不能對惟云傳䟽若是無他解矣先生揮其座¶
者曰起前吾語汝夫歳周其序春居其始四星各復¶
其方聖人南面而坐以觀天下故春之時朱鳥之星¶
當其前故云觀之以正仲春矣四座無不拜而言曰¶
<pb:KR4d0002_SBCK_002-7b>¶
先生真逹于經者也所以于&KR0024;亡不&KR0861;矣先生于諸¶
經若此者不可遍紀先生又以諸家傳解箋注于經¶
者多未達窮其義理常曰吾他日終悉别為注解矣¶
大以鄭氏箋詩為不可曰吾見&KR0007;之為心務以異其¶
毛公也徒欲強已一時之名非能通先師之㫖且詩¶
之立言不執其體幾與易象同奥若&KR0007;之是箋皆可¶
削去之耳又以論語集解闕注者過半曰古之人何¶
若是吾聞韓文公昔重注之今吾不得見吾&KR0005;下筆¶
又慮與韓犯使吾有斯艱也天乎哉先生每讀中&KR0003;¶
歎曰後之夫子續六經矣世故道否吾家不克有之¶
<pb:KR4d0002_SBCK_002-8a>¶
甚乎年之始成也逝矣天適與其時行之為事業尭¶
舜不能尚也苟不死天下何有于唐哉先生以房杜¶
諸子散居厚位叶佐其主遇其君不能揚其師之道¶
大其師之名乃作書以罪之先生所行事人咸以為¶
非可與伍范詩有復古之什以頌其徳以其先生能¶
敦復于古故賦復古以其能行仲尼之道故賦闕里¶
以章别當世之人能作野史故賦踵孟以其能觧釋¶
子雲之書故賦先雄以其或筆削其韓文之繁者故¶
賦刪韓以其&KR0005;求太常第故賦多文以其必首冠于¶
四科故賦髙苐以其後天王俾不家食故賦出禄以¶
<pb:KR4d0002_SBCK_002-8b>¶
其&KR0005;果得其位則指南于吾道故賦指南末以释經¶
終其萹謂其章明&KR0052;㫖永休于世用故賦释&KR0052;先生¶
見之曰范果知我矣天之未䘮斯文哉天之若䘮斯¶
文也則世無范矣范無是言矣開寳中先生來京師¶
遂刻石為記于&KR0024;亡亭内以誌其已之事後従仕于¶
世而行其道焉¶
論曰孔子沒經籍遭秦之焚毁幾䘮以盡後之&KR0053;拾¶
煨燼之餘者得至于今用之也其能継孔氏者軻之¶
下雖楊雄不敢措一辞以至亡萹闕而其名具載設¶
虗位使厯代諸君子徒忿痛而見之矣故有或作而¶
<pb:KR4d0002_SBCK_002-9a>¶
&KR0024;之者夫亦不能過其百一力盖不足継也隋之時¶
王仲淹于河汾間務継孔子以續六&KR0052;大出于世實¶
為聖人矣是以門弟子佐唐用王覇之道貞觀稱理¶
首永十八君之祚尚非其董&KR0106;軰之曽及也扵乎知¶
聖人之道者成聖人之業矣吾猶不得見王氏之書¶
乎觀夫&KR0024;亡先生能備其六&KR0052;之闕也辭訓典正與¶
孔子之言合而為一信其難者哉若王氏之續六&KR0052;¶
盖自出一家之体裁比夫&KR0024;亡萹力少殊耳所謂後¶
生可畏者雖經籍尚能&KR0024;之矧其餘者哉不可謂代¶
無其人也¶
<pb:KR4d0002_SBCK_002-9b>¶
　　　韓文公雙鳥詩觧¶
余居東郊府從事髙公獨知予開寳中授以昌&KR0058;詩¶
三百首開與之㑹即&KR0435;誦評其尤至者一日予咨曰¶
㕠鳥詩何謂也公曰得無若剌時之政者乎予因而¶
悟之與公言異故作辞觧之以編于後¶
髙公子竒曰㕠鳥者當其韓之前後斯執政人也一¶
以之仕一以之隠本異而末同故曰落城市集巖幽¶
殊以别也下之言盖以其辨姦詭比&KR0005;壊其時也未¶
知斯孰耳予觧曰不然大凡韓之為心&KR0104;夫道也&KR0130;¶
行非孔氏者為夷矣忿其正日削邪日䆮斯以力欲¶
<pb:KR4d0002_SBCK_002-10a>¶
排之位復不得極其世權復不得動其俗唱先于天¶
下天下従之者寡背之者多故垂言以剌之耳公曰¶
何謂也予曰作害于民者莫大于释老释老俱夷而¶
教殊故曰㕠鳥矣謂其曰此名也以非仁義禮楽父¶
子君臣之類也其所従來俱不在于中國故曰海外¶
來也後漸而至故曰飛飛到中州也公曰若是言之¶
释之興也乃西始矣老之興也子何云俱不在于中¶
國乎昔聃著二萹之書以授其開令而乃西逝矣是¶
自此而起耳子如是無乃悮辨韓之㫖哉予曰然且¶
聃之昔在中國也不以左道示民矣暨西入于夷因¶
<pb:KR4d0002_SBCK_002-10b>¶
化胡以成其教故欺之以神仙之事用革其心而後¶
教乃東來與昔之書果異耳是非中國之興也故韓¶
俱云若是矣夫释之為教也務當民俗奉之架宫崇¶
宇必處都邑故曰一鳥落城市也老之為教也務當¶
自親其身&KR0053;視反聴楼息山林以求不死故曰一鳥¶
集巖幽也謂其不得相伴鳴也以其二教之雖來而¶
未甚明于世各冺然矣言三千秋者以其時久而極¶
言之也既未得明其教其言亦未能大盡于物故曰¶
各閉其口而䘖乎萬象也後之正道漸衰澆妄之風¶
漸盛故比之春風焉謂其卷地而起以其舉世悉如¶
<pb:KR4d0002_SBCK_002-11a>¶
之也百鳥皆飄浮者衆邪以興也釋老乃得競出而¶
扇于民乆益張矣故曰兩鳥忽相逄百日鳴不休也¶
有耳者聒皆聾有舌者反自羞謂其能恢誕而繁極¶
他莫及也百舌謂百子也從來多善于著書以亂夫¶
子之道故曰舊饒聲從此低頭不能出其上也得病¶
謂其道或世不用之泯泯遂至死乃休矣世既熾耀¶
其釋老也&KR0003;惑扵上下之人極之又不可䆒其根無¶
之又不能免其機遂皆欲捨其生而從矣其間有忿¶
而殊其衆者能大其休聲以愬于上故曰雷公告天¶
公以假爲喻也百物湏膏油者使世&KR0005;復其不敗于¶
<pb:KR4d0002_SBCK_002-11b>¶
生矣故託言云自從其兩鳥鳴而留光聒亦&KR0053;矣盖¶
謂其帝王之道不能光行于天下也或有哲智之人¶
&KR0005;幹運其世務或誅或殛以全其変則惧所以言之¶
有素也乃停留其造作而故云怕嘲詠矣挑抉其草¶
未誅求其蟲䑕謂其無所漏脫于幽㣲也苟世不息¶
其如此則咸畏其或生或死或罪或福莫知其涯而¶
愁&KR0104;矣故云不停両鳥鳴百物皆生愁也自此亂而¶
其時無春秋矣日月亦莫紀其序矣大法亦失其九¶
疇矣周孔之道亦絶㓕矣故曰周公不為公孔丘不¶
為丘也若此乃释老之教果遂分焉雖行扵世也各¶
<pb:KR4d0002_SBCK_002-12a>¶
有拘其時政矣故曰天公乃怪而各因于一䖏也然¶
後世得不全絶其言他道者乃云百蟲七鳥鳴而復¶
啾啾矣教之既有其限不混然而使民夷也各守其¶
方而省度矣故曰既别其䖏而能閉聲省&KR0317;尤也尚¶
復民之信奉者衆耗于世而害于物曰亦不知其厚¶
矣率四海之大幾被其困焉故曰朝食其龍千暮食¶
其牛亦千飲河生塵而飲海絶其流也其末句云還¶
當三千秋更起鳴相酬者謂其後必不能終如此矣¶
復有其甚惑者乆而見興也不限其時而云乆也故¶
以三千為言焉斯惟韓之在释老罪非其他也公以¶
<pb:KR4d0002_SBCK_002-12b>¶
為如何公曰若子之言韓之詩亦云是矣然子能識¶
之信子于韓氏也逹其&KR0007;微也哉¶
　　　楊子劇秦美新解¶
昔人咸謂斯文媚莾之辭也法言孝至篇曰周公以¶
來未有如漢公之懿者云稱未簒之前莽實偽貌而¶
近如是亦可庶免乎曰劇于秦而羙于新楊子之全¶
徳此焉虧矣今承徃言亦曰然也嗚呼下漢氏幾千¶
年無一人識雄之㫖盖君子微言而首比于惡者也¶
或曰子獨異而&KR0005;&KR0003;之何哉是必果能直其雄之志¶
者乎子曰吁楊子之志譏莽而非媚也謂羙之称曰¶
<pb:KR4d0002_SBCK_002-13a>¶
劇之類也且夫目其辭云是者其㫖悉存于間也夫¶
秦之爲不道其&KR0086;也有天地而未有之矣今引而言¶
之秦劇也取而比之曰新羙也是新無比于五帝三¶
王莫有其善也比于秦而褒貶之是其有不善與秦¶
上下也故曰劇秦羙新矣大凡褒貶于人取其善&KR0086;¶
類而較其&KR0278;劣也善者必以善類比之惡者必以惡¶
類比之如稱堯舜云者兼而是同其善也桀紂云者¶
兼而是同其&KR0086;也類而較之也如曰善必以&KR0086;較之¶
即一善而千惡其善自顯矣&KR0086;必以善較之即一&KR0086;¶
而千善其&KR0086;亦自顯矣何復枉其功乎未見較其善¶
<pb:KR4d0002_SBCK_002-13b>¶
&KR0086;者有云堯桀也舜紂也必曰如前堯舜桀紂云故¶
今楊子是云如是也劇其秦謂&KR0086;甚也焚詩書大宫¶
室起長城廵天下兼滅其宗周也曰劇也羙其新謂¶
其&KR0086;少異于秦也雖其竊漢祚與㓕宗周同且無諸¶
秦之所大&KR0086;也故曰羙也又夫漢徳不如周享國日¶
淺王道不成雖周之衰經日巳乆下劣諸侯然其㓕¶
者秦當其大逆也故曰秦劇也新羙也斯又聖賢之¶
深㫖在于周漢也孰可識之乎或曰子言斯即然矣¶
其何下之辭云云乎予曰吁之辭云云者盖蔽其名¶
譏之所　也若&KR0139;而僻之即君子㣲㫖何在焉禍且¶
<pb:KR4d0002_SBCK_002-14a>¶
及矣凡楊子之是言也遜恵者也首亦至于斯焉言¶
苟不隠其志後苟不晦其前則不可也或曰然詩三¶
百譏剌者過半且其萹曰某萹也是所怨于時之王¶
者也下其辭未有如子稱雄之文&KR0005;若是也子曰吁¶
異乎時不同事且殊矣凡詩書之作出自夫子當時¶
之人何能有焉盖聖人觀前事而&KR0071;言之所以垂烱¶
戒于後世也非如夫楊子親居扵莾之下也或曰若¶
而言是終不敢継其始晦不敢敵其明即曷若不言¶
乎叔孫對于二世也偽媚其言而免于禍盖上之所¶
發問而不得已而言也且雄非有叔孫之召莾無二¶
<pb:KR4d0002_SBCK_002-14b>¶
世之問何如是哉予曰吁當莾之時楊子不得不自¶
言也凡人仕扵世大小之分各異矣當大而不為之¶
大即事之失矣當小而不為之小即事之僣也且叔孫¶
無居扵楊子之位楊子有過扵叔孫之名位而拘之¶
名而累之楊子須以異扵叔孫也在于分之事使然¶
也叔孫若昔如楊子不待問而言之也則不能免後¶
代而誅其名也揚子若今如叔孫必待問而言之也¶
即不能免當日之害其身也士之遭于不道也居其¶
迩者禍切之處其逺者禍間之危行以言遜能者可¶
避乎患也尚時有罹其辜者焉况楊子之懿若是而¶
<pb:KR4d0002_SBCK_002-15a>¶
人乎與世當不同也莽固知耳苟不有言即莽疑不¶
足于已也必甚矣子不聞乎閉門而著書也尚有投¶
閣之禍幾死焉如是楊子果得不自言之以進耶鳴¶
呼知楊子者在于斯罪楊子者在于斯昔之所謂後¶
世復有如我者知我矣其于餘也得不盡若此之類¶
者乎¶
河東先生集卷苐二¶
<pb:KR4d0002_SBCK_002-15b>¶
