# -*- mode: mandoku-view; -*-
#+TITLE: 河東先生集
#+DATE: 2015-09-11 08:40:32.466256
#+PROPERTY: ID KR4d0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0388-006河東先生集-卷第六.
<pb:KR4d0002_SBCK_006-1a>¶
河東先生集卷第六¶
　　　　　　　　　　　門人張　景　編¶
　　　荅陳昭華書¶
辱足下之知過聴我于言譽自念無所可有報其云¶
而荅其訪諭詢議者也足下思于道者可也其取于¶
我者即未敢的然當而受也然不可虚費足下之辞¶
絶無其&KR0003;使辜足下之望也或問如何人曰學為人¶
也不學雖形貌衣冠若人也不曰人也夷狄蛮貊居¶
于四方之外天地日月星辰山川草木風氣無殊焉¶
不知學所以夷狄蛮貊也學以漸之漸即進止即退¶
<pb:KR4d0002_SBCK_006-1b>¶
場苗生而離離然秋乃實漸者也㳺逺方者始出于¶
庭户乆而至之矣曰將學孰從焉曰從于師成于友¶
師者傳之者也不師則無以正&KR0355;玉者必求其工工¶
能精器乃成學玉也師工也師之不工則玉毁而器¶
不成㫖哉七十子之學也得其師師焉就其工者也¶
濟大海資于巨航乃不溺學大道得其君子乃不乱¶
君子之人乎曰安見其君子而得學其大道也曰存¶
則從其人亡則從其書書者君子之積者也完者也¶
人亡而行存矣存則由之悟則知之逹則揮之土耕¶
而可以稼書習而可以藝稼乃植藝乃立力勤則𫉬¶
<pb:KR4d0002_SBCK_006-2a>¶
之倍心勤則通之奥利其斤而伐木木斬而斤愈利¶
盖金固剋其木也心固生其行也己行脩則知其君¶
子之行也行也者君子之先無其行則無其君子也¶
君子行在諸身用在諸人能得諸人與身一也行全¶
而原于道道者君子行之本也徳以則之義以冝之¶
仁以伸之礼以致之道所謂正者也曰觀書而&KR0082;其¶
道之正者何取焉曰取于經之正焉道不夷故可取¶
終身不能盡其理大乎聖人之&KR0052;也数其五曰百子¶
皆書也何独&KR0052;曰百子鳥獸也&KR0052;其龍也鳥獸潜伏¶
其林薮羣生其性命或毒焉或鷙焉龍翔乎天変化¶
<pb:KR4d0002_SBCK_006-2b>¶
其神㦲霈甘澤利下圡春夏無之則萬物槁隂陽是¶
頼之者也觀宇宙則知其域中之大矣誦其&KR0052;則知¶
其百子之說乱矣老佛之徒起于夷夷謂極于教也¶
至于中國則莫及其父子君臣之道焉夷不知其經¶
也知其經則老佛之教何有于夷㦲百子老佛之流¶
老佛之&KR0003;能惑故小人奉之百子乱老佛惑聖人世¶
不容霜降而蕭莪死松栢茂焉聖人用而百子散老¶
佛斃&KR0052;明焉駕而馳者不出于康逵則覆而顛于險¶
矣莫能通諸夏也曰子之學何為也曰吾學于經也¶
曰&KR0052;在得其誰人焉曰得其孔子者也曰孔子者子¶
<pb:KR4d0002_SBCK_006-3a>¶
盡得之乎曰不可盡得也得其餘者也飲河之水盈¶
腹而巳耳負冬之陽靣身而已耳曰得之于言乎于¶
行乎曰行不言則貭言不行則詐與其詐也寕貭孰¶
與其貭也寕詐服其行用其言言行相備者也可称¶
矣始者吾不敢期人之知將&KR0082;視其可否者自納于¶
聖人之道焉亦不敢謂遽然至于此也本在學為文¶
章望乎述作者之畛域脫離浮靡兾其一二之大者¶
焉及出交其人得其數君之贈褒爱甚厚𠑽謂若孟¶
軻楊雄韓愈之流安敢兾于斯言哉每抱惕惧罪責¶
其生且聖人之道冺昧也乆矣孤而復危豈足勝其¶
<pb:KR4d0002_SBCK_006-3b>¶
楊&KR0472;释老衆之為害哉孟軻韓愈尚不能各排闢其¶
二者况我之&KR0014;&KR0014;總其二君之力乎徒秪見其不自¶
度量之過也足下示書又若教君之言使我將何䖏¶
也不可不為足下以言之矣慮其尤数君与足下妄¶
称于我者則試使觀其道焉¶
　　　荅臧丙第一書¶
吾子遺我之書辞意皆是也然我謙謙不致退讓于¶
吾子者以我之所守非已之&KR0059;者也乃先聖人之所公¶
傳者也故我得直其誠而不謝于吾子耳吾子言既¶
止于古心亦止于古矣止于古者是為公也得其公¶
<pb:KR4d0002_SBCK_006-4a>¶
而豈以&KR0059;責于我乎乃觀吾子之書而逹吾子之意¶
使我昭然弗惑于中也誠為君子哉吾子能得此道¶
而行則寸而日進之安而時馳之将見吾子望我之¶
門而入矣入我之門則及乎聖人之堂奥窺乎聖人¶
之室家是謂吾子逹者也逹于此者固為難矣吾子¶
勤而慎重之我之今日能至于是者始由吾子之道¶
而来吾子能如是也我得以一一而言之耳鳴呼聖¶
人之道傳之以有時矣三伐已前我得而知之三代¶
巳後我得而言之在乎堯舜禹湯文武周公也執而¶
行之用化天下固吾子與我皆知之耳不足復煩于¶
<pb:KR4d0002_SBCK_006-4b>¶
辞也昔先師夫子大聖人也過于堯舜文武周公軰¶
周之徳既衰古之道将絶天之至仁也爱其民不堪¶
弊廢礼乱楽如禽獸何生吾先師出于下也付其徳¶
而不付其位亦天之意厥有由乎付其徳者以廣流¶
萬世不付其位者忌拘于一時尭舜禹湯文武周公¶
皆得其位者也功徳雖&KR0013;于當時至于今則有𨶕焉¶
是謂以政行之者不逺矣先師夫子独有其徳也不¶
任于當時之政功徳&KR0013;乎今日之民是謂以書存之¶
者能乆矣先師夫子之書吾子皆常淂而觀之耳厥¶
後䆮㣲楊&KR0472;交乱聖人之道復將墜矣天之至仁也¶
<pb:KR4d0002_SBCK_006-5a>¶
婉而必順不可再生其人若先師夫子耳將使後人¶
知其徳有尊卑道有次序故孟軻氏出而佐之辞而¶
闢之聖人之道復存焉孟軻氏之書吾子又常淂而¶
觀之耳孟軻氏没聖人之道火于秦黄老于漢天知¶
其是也再生楊雄氏以正之聖人之道復明焉楊雄¶
氏之書吾子又常得而觀之耳楊雄氏沒佛于魏隋¶
之間訛乱紛紛用相為教上扇其風以流于下下承¶
其化以毒于上上下相蔽民若夷狄聖人之道隕然¶
告逝無能持之者天憤其烈正不勝邪重生王通氏¶
以明之而不耀于天下也出百餘年俾韓愈氏驟登¶
<pb:KR4d0002_SBCK_006-5b>¶
其區廣開以辞聖人之道復大于唐焉王通氏之書¶
吾子又常得而觀之耳韓愈氏之書吾子亦常得而¶
觀之耳夫数子之書皆明先師夫子之道者也豈徒¶
虚言㢤自韓愈氏沒無人焉今我之所以成章者亦¶
將紹復先師夫子之道也未知天使我之出耶是我¶
窃其噐以居則我何徳而及于是者㢤吾子之言良¶
謂我得聖人之道也則徃之数子者皆可及之耳求¶
將及之則我忍&KR0025;今之述作者乎今之述作者不足¶
以觀乎聖人之道也故我之書吾子亦常得而觀之¶
耳吾子能以此期于我我豈敢䡖言報之㢤¶
<pb:KR4d0002_SBCK_006-6a>¶
　　　荅&KR0391;丙苐二書¶
吾子再遺于我之書觀之堪三&KR0167;而嘆嗚呼聖人之¶
道果在于我矣吾自梁&KR0167;魏&KR0025;我者三人而巳請其¶
教而尊于我則徃之数子依吾門而是居未若吾子¶
之好我也屈已之道勝已之辞推而廣之使我誠之¶
非其賢而有文義而有勇則焉足以言徴之㢤増之¶
以既高&KR0024;之以不足雖古人亦難于是吾子之言誠¶
為多也独能于古者則吾子取之于六&KR0052;六經之辯¶
其文兼其政遂其用簡于人其功扶于時吾子淂之¶
而不為已之善取而譲于人譲不在人必在于道吾¶
<pb:KR4d0002_SBCK_006-6b>¶
子之言于我也果在于道矣譲其辞而取其道我足¶
以勝其吾子之取乎吾子取之于六經誠是也辞之¶
于我誠將報其可而已矣文取于古則實而有華文¶
取于今則華而無實實有其華則曰經緯人之文也¶
政在其中矣華無其實則非經緯人之文也政亡其¶
中矣政亡其中則理世不足以觀之也六&KR0052;之文各¶
有其政得而行之者鮮矣未有不得而行之者也吾¶
之于文得而行之也有時矣吾子今取于我也非不¶
知吾之得也將責吾實之可行也不可行也故知吾¶
子之好我也在于道㢤吾自得于吾子道弥光矣文¶
<pb:KR4d0002_SBCK_006-7a>¶
之冀于古我心之乆于是捨其辞而不足復其&KR0003;也¶
吾子言曰子慎而重之使我尊于古也敬而脩之使¶
我專于道也勤而行之使我力于教也謙而守之使¶
我備于徳也巽而言之使我危于辞也矜伐于今之¶
文則丗為我之罪人矜伐于古之道則我為丗之化¶
主之言也謗取于小人不取于君子若取于君子者¶
則吾子之言也不得謂我為古矣吾子遺我之書蒸¶
蒸焉如言之不能及盖&KR0104;于道也世何得于斯人哉¶
我何得于斯言哉嗚呼我不復&KR0104;其文之困于時也¶
將困于時則我有吾子名矣若吾子不在于此則我¶
<pb:KR4d0002_SBCK_006-7b>¶
文之與道也豈能昭明于先師夫子乎吾是告于吾¶
子子不惮言之数也時有聞于我則道有幸矣豈独¶
我身之是為利也哉¶
　　　荅臧丙苐三書¶
孰謂吾子不仁吾不信也順于言而強于道全于力¶
而公于人尊我之誠能盡于此誠之尊我若是也則¶
三有其説始言于予曰子逹于古文矣升諸聖人之¶
堂將入乎室也再言于予曰子之文克肖于古聖人¶
之文也無以矜伐取謗則与先師夫子之文並而𩔰¶
之亦不廃矣又言于予曰子為宋之夫子矣如是也¶
<pb:KR4d0002_SBCK_006-8a>¶
数斯深矣言也小漸于大是曰其順言也義止于古¶
是曰其強道也晦用于明是曰其全力也誠推于賢¶
是曰其公人也如謂吾子之不仁是吾不信也予不¶
材徳無盡在于此苟虚其已而授其言則使二三子¶
鳴其鼓而攻于我我豈能逺其二三子也若其吾子¶
之言有可疑也則我將復之而已我之言曰聖人之¶
道果在于我矣吾子惑之曰聖人之道其果在乎其¶
果不在乎夫聖人之道其果不在于我也則我之&KR0274;¶
作也何不取于今而反取于古也專于政理之文是¶
我独得于世而行之聖人之道不謀于已曲乎其志¶
<pb:KR4d0002_SBCK_006-8b>¶
&KR0025;乎其衆是能及此得不謂果在于我矣又若夫有¶
學聖人之道者孰曰聖人之道不在于我也曰果在¶
于我也夫聖人之道學而知之者不得謂之為果也¶
生而知之者即得謂之為果也學而知之者皆&KR0025;于¶
師以得之也得之不能俻耳我之所得不&KR0025;于師不¶
自于學生而好古長而勤道况今之人溺于華侈奔¶
于勢利能求于身能忘于道我若&KR0025;其師以學之則¶
随而亦化之矣若學之曰果也似有薄于道㢤今之¶
學者依于聖人之道罕能周而逹焉若學之不在聖¶
人之道則不謂之為學也能學于古聖人之道則是¶
<pb:KR4d0002_SBCK_006-9a>¶
聖人之道在于今之學者之道也我不自于學而得¶
之是言曰果也故我之自言得于聖人之道也不曰¶
&KR0025;學而来也我若學而得之不自曰果也又若孔子¶
者周之大聖人也生不自知為聖人也夫孔子非不¶
自知為大聖人也若不自知為大聖人也則又何言¶
曰文王既沒文不在兹乎鳯鳥不至河不出圖吾已¶
矣夫孔子豈以自知為聖人也即与當時之人争一¶
國之位茍存乎奍而已教非不治于世也當諸侯用¶
伯明徳弗宣是見阨于衰季也天茍與其時孔子豈¶
止位及于一國乎教治一世乎將使尭舜之垂衣裳¶
<pb:KR4d0002_SBCK_006-9b>¶
也若其執御耳夫刪詩書定礼楽賛易道修春秋孔¶
子知其道之不行也故存其教之在其中乃聖人之¶
事業也後之學者著一文撰一書皆失其正務尚于¶
辞未能知其聖人述作之意又安可出于詩書礼楽¶
大易春秋之外歟用其文而行其教也固然也矣聖¶
人之道豈以復能刪定賛脩于詩書礼樂大易春秋¶
即日果在于我也但思行其教而已其為教也曰道¶
徳仁義礼楽刑政得其時則執而行之化于天下不¶
得其時則務在昭明于聖人之徳音興存其書使不¶
隕墜何必刪定賛脩乎况經聖人之手者文無不備¶
<pb:KR4d0002_SBCK_006-10a>¶
矣文茍不偹則不得為丗之法也何足為聖人乎夫¶
我言聖人之道果在于我也即不在刪定賛修也在¶
于此也吾子言及于是也亦失于辞之執耳若吾子¶
以我為宋之夫子也亦在此矣天下之知我能如此¶
也亦若吾子之謂我矣又何誣于子也誣于天下也¶
况聖人之道不可誣于人也苟可誣于人也則三尺¶
童子坐于儒宫端弁以䖏帥其民以帥事之曰聖人¶
之道在于斯人也如是誣之可信耶孟軻得聖人之道¶
豈在復能刪定賛修于六經也楊雄得聖人之道豈¶
在&KR0167;能刪定賛修于六經也韓愈得聖人之道豈在¶
<pb:KR4d0002_SBCK_006-10b>¶
復能刪定賛修于六經也聖人之道孔子刪定賛修¶
之天生徳于孔子不可偕也孟與楊韓或厥文告㣲¶
或厥文告晦則持而明之開而闢之&KR0025;于孔子之後¶
各率其辞各成其書以佐于六經是曰得聖人之道¶
也得之也三子不在于學况聖人之道不可學也得¶
之者是曰果也我窃自比于三子之行事言之為聖¶
人之道果在于我也亦不為過矣亦不在于刪定賛¶
修矣又若譲六&KR0052;于仁人不譲于不仁吾子之言誠¶
是也我雖巧飾其辞而能拒之哉吾子能譲于我雖¶
非其至仁亦無辱其吾子之譲也譲之者不易納之¶
<pb:KR4d0002_SBCK_006-11a>¶
者亦雖譲失于讓則為不知人納失于納則為不度¶
已能知于人能度于已是曰君子也是曰智者也吾¶
子譲之于我不失我納之于吾子亦不失也又若矜¶
伐而取謗則敬授命矣敢不承教然其間有疑者辞¶
何已㢤若謗之取也無擇于君子小人則君子之與¶
小人道是同也又何辯其䓁倫㢤若君子觀我之文¶
謗將何取若小人觀㢤之文謂我矜伐于今之人是¶
將興謗也則我夲非以文矜伐于今之人也將以文¶
矜伐于古之道也矜伐于古之道也則務將教化于¶
民君子誠之小人㱕之則謗之為漸也何由而起哉¶
<pb:KR4d0002_SBCK_006-11b>¶
若以文矜伐于今之人也則不在于古之文也在于¶
今之所尚者之文也輕&KR0075;侈靡張皇虗詐茍從時&KR0082;¶
求順巳利是可取謗于人也况我之文不在于此無¶
求利無&KR0025;&KR0082;則小人觀之何得謂我矜伐于今之人¶
㢤謗不可因而生也若其君子之与小人俱不可取¶
也固為然耳復何談㢤若以尭舜之理則君子之與¶
小人俱&KR0013;其徳不能興謗則謗&KR0025;何而来矣桀紂之¶
代則君子之与小人俱蒙其𢙣是能興謗則謗有自¶
而作矣夫&KR0013;尭舜之徳也先君子而後小人若独有¶
于君子而無于小人則不謂之為全徳也何足為興¶
<pb:KR4d0002_SBCK_006-12a>¶
乎蒙桀紂之𢙣也亦先君子而後小人若独有于君¶
子而無于小人則不得謂之為全𢙣也何足為亡乎¶
君子既&KR0013;其徳况于小人乎君子既䝉其𢙣亦况于¶
小人乎若以我文之比于君天下者則有間然矣夫¶
君天下者善𢙣責于當世存亡繫于一時唯文之與¶
道觀其時而行之觀其時而藏之時之能行即見用¶
當世時之不行即將貽後代則又安得与其尭舜桀¶
紂較其䓁倫㢤孔子之于周也未聞當其時而能用¶
之見阨于世見毁于人吾子固亦知耳若其畏君子¶
尠而小人衆也則是君子之道窮而小人之道勝也¶
<pb:KR4d0002_SBCK_006-12b>¶
如此則君子之不及小人也明矣况萬無此豈君子¶
不能成其譽而小人独能流其謗㢤若苟有是則君¶
子反為小人之未耳我之言曰謗取于小人者盖謂¶
時不能之也不取乎君子者謂知其道之有其屈伸¶
也矧我之能無其可謗于小人㢤時如不能行之即¶
不在于天下小人之謗亦不行矣時如&KR0014;行之亦不¶
在二三君子之譽亦為行矣君子亦不能譽小人亦¶
不能謗用与捨属諸時譽与謗属諸命聖人之逹莭¶
也吾子忠告于我慮于謗&KR0104;于道我固前言授之耳¶
亦不敢餙虚辞以拒其教也若吾子緘其口而黙其¶
<pb:KR4d0002_SBCK_006-13a>¶
言又何&KR0127;弃于聖人之道㢤辞之可復我故以荅將¶
謂勉謗而取謗也則深為失耳我苟不知吾子之道¶
賢于是也則謂勉而取謗也我實小人也我之前書¶
吾子再冝思之思之如有可復將俟于後命耳吾子¶
之戒于我我豈&KR0216;違其命也重以辞報義勿能止非¶
吾子廣徳渊深則不足如是也前之所謂三有其&KR0003;¶
于我也敬&KR0025;其言而慎爱之于乎終日論道非不專¶
專于力也是非得失能取于其間者而今而後益有¶
望于吾子矣不敢虗也不敢誣也¶
　　　代長兄閔上王舍人書¶
<pb:KR4d0002_SBCK_006-13b>¶
月日姓名上書執事某性識鈍劣惟通經属義而已¶
然于時事萬亦識其一焉故知執事乃文章之主也¶
後進于儒者困是道而不能㒷苟得進于左右間若¶
哀怜而頋愍之則何&KR0167;患乎乆而穷矣某益念于此¶
晨夜勿廃非以文也是难于于執事者耳某又不暁¶
于文章誠將進而莫能進也&KR0082;求人而假手之則有¶
聞于執事者不可外&KR0059;于人也以此&KR0052;時渉日展轉¶
未就遂以報于小弟使叙其志致于文小弟拒而復¶
不可曰兄少乎哉&KR0082;進于執事者卜恩焉非藝專而¶
學至材豊而智深則孰敢望其門墻而前矣旦執事¶
<pb:KR4d0002_SBCK_006-14a>¶
者之有文章也横天地冠古今非司馬相如楊雄之¶
徒則罔能出于下自以是薄𢙣而何堪冩之為辞以¶
干乎如此將乞怜而反得其責矣不若直其事而貭¶
其言告于執事曰某年十三時父命授尚書于膠東¶
胡生日誦千百言兼通大義後二年又授大易焉其¶
業之習也若始之于書雖夜&KR0397;而朝食未甞黙口精¶
之為至不敢自&KR0018;逮年十七求貢有司一試而五登¶
于場越時軰雖不能中輙亦無愧明年又貢焉加一¶
于初同進者乃相忌而為&KR0311;自後歳舉于有司両登¶
名而天子退之自知命也時也不敢恨矣二十有五¶
<pb:KR4d0002_SBCK_006-14b>¶
丁父&KR0104;在家居䘮後三年復求貢焉時遇執事主文¶
衡而綜其任寔志于執事也將能振乎某之困矣又¶
不果願見退于執事之下某當時頗自悲噫是已之¶
不專于藝耶是已之拙趋于時耶是已之失謀于人¶
耶何至于此㢤去年又進焉亦見黜于有司退而自¶
為終無所成七上而七失之年已三十矣&KR0082;弃之而¶
休甘伏于聖明之世今年秋遇執事假政是&KR0022;振飬¶
罷危某復思而喜將有幸于執事也于古人始立之¶
年亦未為過故昨与衆而求舉焉未知斯之進也復¶
何如耳嗚呼將言之而先泣矣家巳貧矣親將老矣¶
<pb:KR4d0002_SBCK_006-15a>¶
身甚長矣禄由逺矣天乎天乎何罪而是乎若此執¶
事苟不加怜焉某&KR0025;何門而望賜所以冀執事者亦¶
非誣也某為児時知執事之声名誦執事之文章當¶
時逺近之言咸曰執事終大矣及乎稍長識執事之¶
形容執事克已登位于朝當時咸曰執事雖用而未¶
貴也斯將入制閣而典文闈階乎上也近年随貢果¶
當執事選試之内某雖不見取于執事人謂執事之¶
升者實為得賢咸曰執事亦未矣天子必重&KR0009;矣今¶
果理河朔之大&KR0022;化千里而成風某幸在貢士之流¶
辱執事之掄舉衆復有言咸曰執事必相天下矣而¶
<pb:KR4d0002_SBCK_006-15b>¶
後展伊周之大謀振尭禹之徳音萬物生植期荷厥¶
恩某從而思之自念身世生當執事之同時㓜知執¶
事之聖賢長見執事之荣泰近在執事之選試今受¶
執事之舉送幸為大矣執事將必為相矣以乎輿言¶
数四咸克無虗故知衆人之辞所果非枉某若兾執¶
事為相之日期以望㤙時雖不晚某寔免于穷阨也¶
晚矣今當執事貢名羣士茍垂怜而振㧞之使有得¶
成即執事為相之日移恩在此也兄但誌之是言聞¶
于執事者于執事者茍垂聴而不罪之又何必用于¶
文以干乎某欣然不知所以為之也直冩上献執事¶
<pb:KR4d0002_SBCK_006-16a>¶
倘三四讀而不倦雖加責某亦為㤙矣某再拜¶
　　　上符興州書¶
予性甚僻氣甚古不以細行累其心走四海間求與¶
知者竟無一人㱕来郷里日益時病常卧草堂下自¶
称曰野夫僕寔非野夫盖不能苟與俗流軰拘以自¶
蕩厥意故是言耳每&KR0018;酒過市則市人目以為狂晩¶
適田野中則農夫詬而相𥬇是魏人不知其人負不¶
覊之材于丗也僕亦不責之苟上位之人有干于是¶
也則僕始自惑于心矣故今日望執事之門書以自¶
言焉雖賤為布衣度執事必無加諸僕也况執事楽¶
<pb:KR4d0002_SBCK_006-16b>¶
善進賢服仁行義不以貴富驕物不以勲烈凌材且¶
九州為大兆民是衆咸有斯言豈独僕也在其下而¶
不有干焉則使事去而自傷時失而自咎也不逺矣¶
僕甞中夜不𥧌自疚其心滿眥盡&KR0668;卒难自禁非在¶
乎急于食甘衣鮮求于官荣譽大况冬一裘而&KR0010;暖¶
朝一飯而日飽無親爱離逺之痛無支体瘠劣之疾¶
盖以其學成而不為人用道在而不得時遷虚劳乎¶
師孔子而友孟軻齊楊雄而肩韓愈自念其道即反¶
不如百工賤人乎且工有長于一伎民有高于一藝¶
則衆皆凑其室而求其力夫運斤成風者匠氏之業¶
<pb:KR4d0002_SBCK_006-17a>¶
發矢中的者匹夫之能尚皆𫉬其用而沽其直衒其¶
已而賈其勇則誰不欲兢致左右間以觀乎能而快¶
乎心矣即僕也口誦古聖賢人之書心紀古聖賢人¶
之法作事于世為民善𢙣反與俗伍日極詆訶如是¶
豈不痛心㢤然江湖可以自放林泉可以自娱復恋¶
恋不能去者以明天子在上賢執事在此復而思之¶
設天與其命一朝一夕使主張斯文教民㱕于古道¶
又萬一而冀望于心也今執事聞是也忍不察其言¶
而觀其行惜其人而爱其道㢤寔惟執事少垂奨待¶
慰我區區之心¶
<pb:KR4d0002_SBCK_006-17b>¶
　　　上王太保書¶
兵者以詐行以竒勝以謀先以勇固失此四者敗之¶
道也開生長河朔間讀書為文之外好尋前古興亡¶
成敗之蹟自兒童時復見列考每每話後唐荘宗¶
迄于晋漢朝与北　虜𢧐争之事歷歷如在眼前¶
開今夏中随兵饋粮北抵𣵠州觀其北虜用兵之法¶
皆如徃昔烈考所言察其國家將卒之徒即有異也¶
以朝廷自周世宗取淮南收秦鳯太祖皇帝下荆湖¶
破西川廣南㓕呉皇帝平晋與呉越甌閩三十年中¶
兵出即勝謀動即成今天朝兵雖多將雖衆其為争¶
<pb:KR4d0002_SBCK_006-18a>¶
勝之道視北虜犹視呉蜀晋楚之師所以&KR0271;謂其有¶
異而乃失其利也北虜非呉蜀晋楚之匹也用非詐¶
也不&KR0014;及其心出非竒也不能敵其衆動非謀也不¶
&KR0014;防其姦𢧐非勇也不能捍其力輕而視之易而行¶
之非所以利也北虜昨自祁溝之役洎此入数月也¶
逐我師而𢌞乗勝也念已地之侵蓄怒也乘勝而蓄¶
怒今其来也必選其勁虜精&KR0016;盡率其羣决入吾境¶
𫝑甚銳耳劉與李不&KR0014;堅壁清野備而避之非善之¶
將者也譬之𢙣獸有暴其巢窟者退必咆哮攫齧肆¶
害于物當此之時未可制其横猾也茍俟其怨心發¶
<pb:KR4d0002_SBCK_006-18b>¶
極之後&KR0025;而圖之可為易耳今聞北虜尚在瀛州界¶
内開計其來也肯此而退乎虜使聞者南入深兾先¶
行偵察也勿以其寂然無声謂其息也此乃謀其徃¶
耳勿以其居然不動謂其止也此乃窺其便耳今明¶
公承命而来禁旅旋至開&KR0082;乞&KR0049;兵師到此即請盡¶
出甲兵多持旌旗緩行而前至府北属縣巳來揚声¶
云大軍数十萬相次而至夜即多以火鼓張其兵勢¶
仍請分命両道而行北靣城邑軍兵聞必増氣若賊¶
虜有南顧之心聞之必未敢輕易而進若賊虜本無¶
南顧之心此行不逺而廽又且無害于我况大河之¶
<pb:KR4d0002_SBCK_006-19a>¶
北郡縣纍纍民居相鄰户僅百萬聞王師而大至其¶
心寕不頓得安乎俟其旬浃間城池脩完北虜不進¶
即請明公相度乞聖駕行幸天雄軍駐蹕而後進軍¶
漸抵貝冀声援邊方若得北虜退帰河朔無事即却¶
賊安邊之功盡成明公之勲業也&KR0271;儒學議兵不識¶
逺大僣易聞啓惶惧寔深開再拜¶
河東先生集&KR0195;苐六¶
<pb:KR4d0002_SBCK_006-19b>¶
