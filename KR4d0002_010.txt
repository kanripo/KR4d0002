# -*- mode: mandoku-view; -*-
#+TITLE: 河東先生集
#+DATE: 2015-09-11 08:40:32.628987
#+PROPERTY: ID KR4d0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0388-010河東先生集-卷第十.
<pb:KR4d0002_SBCK_010-1a>¶
河東先生集卷第十¶
　　　　　　　　　　　門人張　景　編¶
<pb:KR4d0002_SBCK_010-1b>¶
<pb:KR4d0002_SBCK_010-1b>¶
慈特移臣知潤州軍州事九州之中萬方之大凡居¶
文武班列岀領州郡詔條未有如臣東西為鄰疆境¶
相接去彼来此為幸為荣是陛下于臣垂君父仁慈¶
之惠非常之三者也臣去年與同職不相和叶為公¶
事因致闘争自貝州知州授上蔡縣令雖為貶黜益¶
認優隆臣見自来臣寮犯罪貶官者小則均商覉縻¶
大則交廣遷逐無俸禄之為飬與骨肉以相離惟臣¶
獲銅墨之荣在畿甸之側得家属而完聚受月給以¶
豊饒是陛下于臣垂君父仁慈之惠非常之四者也¶
臣近随天兵深入賊界雖則部領粮草頗亦經渉陣¶
<pb:KR4d0002_SBCK_010-2a>¶
埸見犬戎之猖狂知邉鄙之捍禦臣遂陳誠懇上逹¶
冕旒乞居士卒之先求以干戈為用願展微効以贖¶
前非實不望别改官班亦不望别承思遇陛下驟加¶
雨露㧞上煙霄授臣以舊官捨臣之深過未經郊禋¶
赦宥便得敘用復資是陛下于臣垂君父仁慈之恵¶
非常之五者也臣自旬浹已来暁夕思念陛下於㣲¶
臣即有君父仁慈之惠五矣㣲臣于陛下即未有臣¶
子忠孝之事一焉臣近凟天聦乞効臣節陛下加臣¶
之㤙荣即甚非次㣲臣事主之志願即並未伸臣忝¶
是人豈無感媿况臣好學古人行亊又荷陛下聖知¶
<pb:KR4d0002_SBCK_010-2b>¶
當報荅天地之時有樹立功名之慮令臣若散當差¶
使在臣見頗是尋常不能展臣薄材不能竭臣死莭¶
且四海之内萬物皆寕惟有幽州未㱕匈奴未㓕伏¶
望陛下亍河北屯兵之地邉上禦㓂之方賜臣歩騎¶
𢾗千令臣經帥行伍必能爲陛下岀生入死破敵摧¶
堅追窮㓂于深邉静群胡于絶域况臣年今四十胆¶
氣方髙比之武夫粗識机便如此則得盡臣子忠孝¶
之道得報君父仁慈之恩縦使身没于戦塲亦得名¶
垂于史䇿臣之願也惟陛下察焉臣開頓首頓首¶
　　　在滁州上陳情表¶
<pb:KR4d0002_SBCK_010-3a>¶
臣開言伏以郊天大赦布陛下至仁之㤙率土咸歡¶
荷陛下無為之化凡居動植之類盡承霶霈之私臣¶
𨳩誠歡誠抃頓首頓首臣于淳化二年為先知全州¶
日招喚到粟萬延一行嵠峒公事决送軍人吴忠䓁¶
上京在御史䑓枷禁臣一百二十日勘責招罪勒停¶
臣見任崇儀使追奪臣前任殿中侍御史一任文書¶
至淳化三年三月特蒙聖慈叙用授臣復州團練副¶
使至四月又䝉移授臣滁州團練副使臣學周公孔¶
子之道事唐尭虞舜之君孤立無依薄命多難但知¶
忠直不觧隄防致煩宸聦遂冐朝典進寸退尺曽陛¶
<pb:KR4d0002_SBCK_010-3b>¶
下提㧞之恩成是敗非感陛下矝容之賜獨陛下與¶
臣為主不似他人惟陛下知臣之心不作私罪無毫¶
髪之贓汚愛屏除其好訛况于蠻夷並繋軍寨連羣¶
結黨&KR1500;物害民本期去彼之根源不謂䧟臣於坑穽¶
鬰鬰摧岀林之秀錚錚變繞指之柔一千載逢陛下¶
聖明二十年䝉陛下飬育今来退黜受盡恓遲得請¶
受則雖有其名賣折色則並無其價惟将乞匈以度¶
朝昏鬚鬢雪染以渾多骨肉星散而都盡陛下如乾¶
坤之髙厚豈不能容微臣之身陛下若日月之貞明¶
豈不能照微臣之意雷雨今逢於作解草木咸慶於¶
<pb:KR4d0002_SBCK_010-4a>¶
惟新仰君親不報之仁蘇螻蟻再生之命東風應候¶
掲雞竿而和煦先春北闕如歸拜龍顔而歡呼不日¶
伏望皇帝陛下念臣己蒙叙用又經量移頗困閑官¶
乆居外地特迴睿睠曲軫聖慈捨臣巳徃之非賜臣¶
牽復之命臣願銘肌鏤骨守法奉公臨深履薄以為¶
憂慎終如始而知誡規行矩歩不令其厥足用傷隨¶
波逐流永保其上善若水臣開無任仰天荷聖俟恩¶
激切屏營之至謹奉表陳露以聞臣開誠歡誠抃頓¶
首頓首謹言¶
　　知邠州上陳情表¶
<pb:KR4d0002_SBCK_010-4b>¶
臣開言臣自太平興國四年䝉聖恩與臣昇朝官從¶
駕平晋到今已一十六年雍熈四年䝉聖恩與臣諸¶
司使到今亦已八年相次八䖏知州知軍無他人為¶
臣肯言独陛下与臣為主臣開誠惶誠恐頓首頓首¶
臣千載逄聖明之代一生同蹇塞之人不得在覇府¶
随龍不得向御前及苐徒為散冗虚抱忠貞曽學文¶
章爱楊雄孟軻之述作少知兵略識吳起孫武之机¶
鈐與臣同時者大半淪亾比臣後来者盡皆荣貴惟¶
臣薄命止及常人家不免于貧窮身不免于困滯今¶
来老大漸更衰殘父叔母妻死不辦于遷葬兄姪弟¶
<pb:KR4d0002_SBCK_010-5a>¶
妹生長見于睽離又無䖏得立㣲功又無䖏得行直¶
道理沒外任憂畏多言臣事陛下乃君乃親臣仰陛¶
下如天如地乞逥睿睠抽㱕神京換臣一給諫卿監¶
之官列臣在股肱耳目之秩必能助陛下行非常之¶
好事必能佐陛下固不㧞之丕基従陛下東封㤗山¶
與陛下北掃胡虜致人民之安楽使風雨以順調苟¶
歴試以無聞請對衆而受戮三皇五帝不如陛下之¶
真淳百辟千官少有㣲臣之愚直卜際㑹于今日望¶
照&KR0916;于此心東望闕庭臣無任懇迫激切之至謹奉¶
實封表陳露以聞¶
<pb:KR4d0002_SBCK_010-5b>¶
　　　　上言時政表¶
臣開言以㣲臣至愚至賤之人遇陛下至聖至明之¶
主特蒙重委差知代州内省遭逄深懐驚惧近于便¶
殿得對宸聰承陛下慰諭之言認陛下睠注之意盖¶
陛下未識臣靣是陛下已知臣心日月垂照臨之私¶
葵藿展𥙷報之効臣今発赴本職厺便累年陛下方¶
纉丕圖天下争觀聖政臣有卑見上凟聖慈若有可¶
採之言望陛下少以為是若其無所禆益乞陛下恕¶
臣罪尤僣易之誠死罪死罪臣以宋有天下今四十¶
年太祖太宗精求至理陛下紹&KR0574;大寳為君知難若¶
<pb:KR4d0002_SBCK_010-6a>¶
守舊規斯未書善能立斯泫乃顯神机陛下不可不¶
作臣以益都稍静望陛下選賢者以鎮之何賢者望¶
重有威羣小自然畏服比諸衆庶臣寮羣望自懸侔¶
擬貴免長萦聖慮所為得人即安臣又以西鄙今雖¶
㱕明徃厺未可必保苟有翻覆之禍西陲忽𬒳奔衝¶
陛下湏得法能平陛下湏得人能禦将契丹比議為¶
患尤深何者契丹則家國乆成君臣乆定知蕃漢之¶
有分我邉鄙以甚牢縱萌南頋之心彼亦湏有思慮¶
伊積恨未冺貪心難悛其下猖狂競謀兇悪侵邉隅¶
未必知足任姑息未便感恩望陛下常先備之别為¶
<pb:KR4d0002_SBCK_010-6b>¶
深計以良将守其要害以厚賜足其貪婪以撫慰来¶
其情以寛假息其念仍乞陛下多命人使西入甘凉¶
厚結其心為我声援如有動静使其侵掩于伊必有¶
後頋之憂乃可制其䡖動之意臣又以聖朝兵甲雖¶
即衆多不及太祖之時人人經慣勇鋭謀臣猛将况¶
甚相懸今来師徒似未閑紀律所以昔年北鄙屡遭¶
侵優之虞近歲西邉不聞勝㨗之事奍育則月費甚¶
廣征戦則軍功未彰願陛下訓練如太祖之時禁戢¶
如太祖之日揀選必湏于勇敢指頋無縦于後先失¶
律者多少盡誅獲功者虗實無濫偏禆主将不威嚴¶
<pb:KR4d0002_SBCK_010-7a>¶
者去之屯戍專征申命令而必固每萬机聴断之暇¶
于㕠闕深嚴之中望陛下親臨殿庭𢋫召貔虎使其¶
擊刺馳驟以彰神武英威牢籠姦豪震懾區宇臣又¶
以樞密宰相陛下大臣委之必以無疑用之必以至¶
當鈐摠寮属評品職官内即主掌百司外即分治四¶
海近年新制至公全墮京官朝官别置審官差遣供¶
奉殿直又立三班主張是如駢指贅疣亦如十羊九¶
牧刑部不合詳断取舎創立審刑至如宣徽亦同㪚¶
地大臣不爲必信小臣乃謂必公若大臣不材即以¶
罷免豈可失任翻以備員至如銀臺一司舊属宻院¶
<pb:KR4d0002_SBCK_010-7b>¶
近年改制職掌至多人即加倍添人事即依旧公事¶
别無利害虚有変更臣欲乞陛下停廢審刑審官三¶
班差遣等院應朝臣京官及供奉官已下並㱕中書¶
宻院宣徽院管勾差遣其銀臺司亦令審院依旧主¶
管審刑院公事亦乞㱕刑部施行如此則厺繁細之¶
徒省頭目之䖏臣又以開封府尹京邑大都萬方奔¶
㑹之邦六合軌則之地乞仍旧貫選委親賢及皇族¶
公主盡以成長既本枝而繁茂但優逸以端居冝于¶
外郡列藩各令出守作牧擇文武忠直之士為左右¶
賛弼之人有分封共理之長有礊石維城之固凡主¶
<pb:KR4d0002_SBCK_010-8a>¶
海内郡府並是宋家子孫同宗周之強如炎漢之盛¶
臣又以天下州縣甚有闕官有䖏即冗長至多闕䖏¶
即歳年無𥙷臣欲乞将天下四千户巳上縣選朝官¶
知三千戸已上縣選京官知仍省其主簿一員令縣¶
尉兼主簿公事其通判都監監押廵檢監臨勾當使¶
臣等並乞酌量省减免虚費于禄利兼均濟于職官¶
慢公與急公者顯明有材與不材者分别臣又以人¶
情貪競時態輕浮雖骨肉而至親臨勢利而即変八¶
紘至大九品至多同事同官不和不睦有患难全無¶
其相救伺間隙便有于相危惟懐傾奪之心全忘仁¶
<pb:KR4d0002_SBCK_010-8b>¶
義之道臣欲乞陛下明頒告諭各使改更庻敦厚于¶
化源永和平于政本比屋成可封之俗羣官変君子¶
之風助聖徳于無疆扇淳風于有截臣又以太祖神¶
武之帝太宗聖文之君光掩百王威加萬國無賢不¶
用無事不知臣望陛下開豁聖懐如天如海可断便¶
断合行便行爱惜忠臣直臣体認姦言姦黨守清净¶
之道叶華夏之心與尭舜比肩共乾坤合徳臣又叨¶
末位漸老明時昔日荷太祖太宗見知今日䝉聖主¶
聖恩任用辞狂理拙甘俟誅鋤干冐冕旒臣不勝戦¶
汗激切之至謹奉表以聞臣開誠惶誠惧頓首頓首¶
<pb:KR4d0002_SBCK_010-9a>¶
謹言¶
　　　乞駕幸表¶
臣開言憂國如家見危致命乃古人之語是㣲臣之¶
心况忝文行忠信之名而䖏官爵衣食之貴偷安窃¶
禄端坐旁觀惟臣恥之非臣願也當勝負之未决有¶
去就而輒言罔避朝章望垂聖覧臣開頓首頓首死¶
罪死罪臣去年䝉陛下差知代州今夏就差知忻州¶
每見北界投来人言契丹排比入界次苐甚大亦未¶
敢决然信之伏自八月已来聞河北邉上醜虜屯結¶
甚衆及于㕍門瓶形寕化軍侵犯徃来度其姦謀必¶
<pb:KR4d0002_SBCK_010-9b>¶
未䡖退深慮至十一十二月大寒之際併以賊騎奔¶
衝何者當深冬嚴凝王師自南而北違温就寒也蕃¶
賊自北而南違寒就温也况王師自秋至冬散在鎮¶
北定邉已近百日飲食蒭粟非如在家也城寨村野¶
乆居于外也衣裘緜褐不及毛毳氊皮也所以蕃賊¶
利在深冬王師困于深冬也矧自太宗平晋之後蕃¶
賊𢾗勝于邉止從近年不敢南頋今其来也其事有¶
三蕃賊居北歲在亥子以南抗北是抵太歲此蕃賊¶
所恃来者一也自雍熈端拱年到今十年也其蕃賊¶
當昔虜掠得資產財貨費用将盡也今来犯邉者二¶
<pb:KR4d0002_SBCK_010-10a>¶
也伏又陛下登位到今三載北鄙無事未嘗相侵此¶
蕃賊今来者是与陛下决勝負雄雌于一舉也此其¶
来者三也以臣愚見陛下紹太祖太宗丕基有四海¶
九州之廣定天下安危固大宋基業亦在此一舉也¶
若陛下今日能却此胡虜即四夷八蛮自此之後畏¶
伏陛下聖神稽䫙臣妾納職闕庭豈惟声教之内奸¶
宄之徒敢二三乎若陛下今日稍致胡騎侵凌王師¶
退&KR1518;邉鄙遭其衝突城寨小有破亡即臣未見其人¶
也今日之事陛下豈可䡖之㢤臣近聞自京至鎮州¶
修葺行宫迎候聖駕臣實聞之忻躍無已陛下若行¶
<pb:KR4d0002_SBCK_010-10b>¶
此事真英雄天子也臣今冐死乞陛下郊禋之後慶¶
賞纔行三両日内便下御扎克取五七日間聖駕速¶
起徑至鎮州躬御虎貔親逼彊埸示醜虜以神武授¶
羣帥以聖謀望陛下勿聴猶豫之談勿生遲疑之慮¶
臣直以近代及聖朝事比而言之望陛下行之果决¶
周世宗即位之初朝廷未甚強盛河東賊乱世宗親¶
征大戦高平誅戮懦将中原自此王霸席巻淮南関¶
南及太祖受命之年李筠潞州造逆羣心未盡㱕附¶
諸侯坐㸔興亾太祖親率六師血戦筠黨一揮蕩尅¶
取潞州迴戈維揚重進授首後乃取荆潭如破卵降¶
<pb:KR4d0002_SBCK_010-11a>¶
邛蜀若摧枯擒劉張于海南之濵縛李煜向金陵城¶
内戎王欵伏錢俶来朝洎至太宗興國四載直臨晋¶
壘取下継元行幸漁陽迴㱕鳯闕並是初臨大寳親¶
總雄師順動若雷行出命如天降况陛下承太祖太¶
宗休烈過太祖太宗聖明甲馬萬倍于世宗臣庻一¶
心于昭代糗粮山積玉帛雲屯日月(名/御)明天地肅穆¶
謀臣若雨猛将成林内則元老賢相弼諧外則深溝¶
高壘蔽捍諒隂三年之外撫御六合之中動止無造¶
次之名賞罰無僣濫之䖏大駕如起皇威益彰将卒¶
増勇氣于邉陲犬羊挫兇謀于沙漠㣲臣之望此明¶
<pb:KR4d0002_SBCK_010-11b>¶
効焉而又臣所切者以蕃賊見在定州界上若聖駕¶
起過河北蕃賊抽退即天下皆謂陛下纔起親征契¶
丹便乃逃遁此乃陛下聖徳英武如天如神也若陛¶
下聖駕起過河北蕃賊未退沿邉王師聞聖駕北行¶
人心勇鋭殺退蕃賊亦盡謂因陛下聖駕親征所以¶
能殺敗蕃賊此又尤彰陛下聖徳英武如天如神甚¶
也即蕃賊退與未退是陛下聖駕暫起無不利也臣又以¶
今未欵附者西鄙也若今聖駕暫起契丹退敗若聞¶
之亦謂陛下英武能殺契丹必自思其已也豈能抗¶
陛下英武如天如神者乎是陛下一舉親征而天下¶
<pb:KR4d0002_SBCK_010-12a>¶
皆伏陛下英武也以臣思之即陛下臨御區宇而今¶
而後何所不畏乎如或聖駕必起即京城之内乞委¶
腹心大臣留守之交廣西川漳泉福䢖之地各命近¶
臣馳驛以案察焉如此則陛下無憂無慮而寕謐也¶
如或聖駕必起臣望聖慈抽臣㱕闕乞随聖駕仍告¶
陛下與臣精鋭兵士三五千人騎前驅必獲勝捷臣¶
潦倒外任踊躍壮心罄竭蒭蕘禆賛君父冒犯旒冕¶
臣不勝憂惶激切屏营之至謹奉實封表以聞臣開¶
誠䖍誠切頓首頓首謹言¶
　　　奏事冝表¶
<pb:KR4d0002_SBCK_010-12b>¶
臣某言事大動静湏審乎天物大盛衰必繫乎時三¶
辰明明所主有程萬靈章章所立有常暦数莫逃符¶
驗可信違之益速其咎順之爰契其理自然之道也¶
臣言有所聞情不敢隠思欲披露以賛聖明臣某誠¶
惶誠恐頓首頓首臣于太平興國四年任宋州録事¶
參軍太宗聖駕在鎮州抽臣赴行闕是歳三月二十¶
四日臣至洺州南旅店中遇晋人程再荣自鎮州迴¶
臣問收太原事程再荣言太祖水浸河東年再荣在¶
河東為偽命殿直河東主命再荣間道馳入契丹求¶
救兵到西楼契丹有宣徽使王白善術数四月十三¶
<pb:KR4d0002_SBCK_010-13a>¶
日虜主帳前王白召再荣于家園亭中食再荣告之¶
曰南朝今收弊國兵甲甚大弊國危蹙不保存亡王¶
白曰子無憂晋無患南朝于五月十七日必迴晋于¶
五月十九日濟大事再荣又問之此既必迴後復如¶
何王白云後十年即晋破破即掃地矣王白曰非惟¶
晋破而契丹亦衰也然犹再去一犯中原飲馬黄河¶
而返晋破二十年後契丹㣲弱漸至㓕絶此㓕不同¶
徃古時㓕必無遺種矣再荣即離虜庭至代州後㱕¶
于太祖以言忤太祖意宣充宋州寕陵鎮将今爲亳¶
州鎮将也王白　者兾州人年僅七十言事多中以¶
<pb:KR4d0002_SBCK_010-13b>¶
𢾗之十年也晋必破矣臣開至行闕授賛善大夫從¶
太宗四月抵晋壘五月六日継元㱕命太宗即焚掘¶
其邑晋果掃地矣太宗征漁陽旋兵雍熈丙戌年㑹¶
曺彬伐燕不利是年冬虜報役王師敗績于河間虜¶
乗勝明年春破徳州抵黎濟寨屇于黄河而退臣又¶
以程再荣昔話王白之言開寳二年五月十七日太¶
祖不尅并州而迴一有驗也復言河東後十年必破¶
至太平興國四年五月果十周年晋壘平平而壊之¶
是掃地矣二有驗也又云契丹再去一犯中原飲馬¶
黄河而返當雍熈丁亥年春虜破徳州抵于黄河是¶
<pb:KR4d0002_SBCK_010-14a>¶
三有驗也又云晋㓕二十年後契丹㣲弱漸至㓕絶¶
者臣以太宗平晋年歳在己卯今歳在己亥二十一¶
年也此耒契丹興兵無名以夷犯華其理皆逆非天¶
助也大凡兵為凶噐聖人所誡用之除害不可以害¶
人奍以防乱不可以乱舉中國之君躭而玩之犹為¶
不善况夷狄乎且用兵之法必審天地人之道以察¶
得失出師所忌日月交蝕先舉之國咎必當之今歲¶
九月太陽太隂朔望之辰俱有災変懸象在上著明¶
示下契丹先舉必受其殃所謂失之于天者也保州¶
定州城寨相望王師環列其衆且多瀛鄭巳東各阨¶
<pb:KR4d0002_SBCK_010-14b>¶
要害所入既隘所出必難随駕精兵已次具魏彼進¶
無大獲彼退無善㱕所謂失之于地者也而又牝雞¶
司晨女主專政腥穢盈溢夷夏聞知韓氏弟兄執權¶
擅國尤從近歳不道益多黷武窮兵侵鄰虐衆東征¶
㹻國已䘮其徒南伐髙䴡不勝其弊将新集之衆犯¶
中土之師無勁悍之渠魁無雄傑之将佐所舉仍舊¶
所行復稽陛下登位已来皆遵法式上下緝睦歳稔¶
民安風雨順調賞罰無濫外絶陸梁之軰内除奸匿¶
之臣四海晏然百官允若謹戢疆吏不使侵漁諒隂¶
三年克終孝道而契丹合扣塞門而納欵望帝闕以¶
<pb:KR4d0002_SBCK_010-15a>¶
㱕心豈可擅率犬羊疆凌邉鄙深掠生聚大肆奔衝¶
所謂失之于人者也以臣度之契丹有三失之尤陛¶
下有三得之羙臣所以知其不可而程再荣称王白¶
所言河東破二十年後契丹㣲弱漸至㓕絶者此其¶
始而萌之也夫有強必有弱有盛必有衰惟彼北戎¶
于我中國䖏隂陽定位居南北異方彼弱即我强我¶
衰即彼盛當唐室之季末始契丹以縦横阿保机僣¶
位称尊韓延徽亡命作相署置官號興建都城據北¶
土以為雄幸中原之多故爰從晋石割遺幽燕迄至¶
今時将及百載豈有長盛之國豈有乆強之邦况乏¶
<pb:KR4d0002_SBCK_010-15b>¶
徳義之称惟蓄豪猾之志皇朝應運帝道臨民頋彼¶
元兇不及乃祖恭惟陛下實邁前王是彼弱我强之¶
時彼衰我盛之日今来凌轢諸夏以激怒羣心上帝¶
必降于明威隂譴寕逃于傾覆禍既盈而悪既稔衆¶
湏叛而親湏離内难作即簒弑興大兵臨即羣黨散¶
復燕薊之土收雲朔之城碎木葉之山平摘星之嶺¶
破榆関而直進渡滦河以長驅焚穹廬毳幕于窮荒¶
縛孺子彼婦于絶漠雪前丗之耻成明代之功而臣¶
願陛下克儉克勤至明至察去不急之務省無用之¶
方節声色以娱心專道徳而為意慈恵以育萬物照¶
<pb:KR4d0002_SBCK_010-16a>¶
燭以周八紘無以珠玉為珍但以穀帛為寶凝聖慮¶
上通于天意廣聖澤下恱于民情念逸楽恐生憂危¶
思艱難長為鑒誡勿聴浸潤之譛勿狥依違之言勿¶
近諛謟之人勿害中正之士似是而非者湏辨有始¶
無終者莫容選賢任用訓兵練将求韓彭孫呉之軰¶
訪蕭曺房杜之流直言極諫者與厚禄高官多謀有¶
智者与清資近位能操執者必加委信見的確者必¶
為施行衆憎嫌者慮是強明之材衆援引者慮是佞¶
媚之子屏怯懦迴邪之黨舉沉滯厄塞之賢兵刄不¶
銛利者精脩戦騎不勁健者慎選篤責逰堕勸課農¶
<pb:KR4d0002_SBCK_010-16b>¶
桑驅除輕浮敦尚淳朴紹太祖之神武継太宗之聖¶
文髙拱紫宸永煥青史如此則蠢兹蝼蟻何足堪憂¶
&KR1170;尔腥羶豈能為患臣無該博之識無宏逺之謀親¶
聞程再荣之語言竚看契丹國之㣲弱今覩萌兆即¶
俟㓕亡輙具啓陳罔避尤悔干冐旒冕臣不勝戦汗¶
激切屏营之至(云/云)臣某誠惶誠恐頓首頓首謹言¶
河東先生集卷苐十¶
<pb:KR4d0002_SBCK_010-17a>¶
<pb:KR4d0002_SBCK_010-18a>¶
