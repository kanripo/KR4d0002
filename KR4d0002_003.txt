# -*- mode: mandoku-view -*-
#+TITLE: 河東集
#+DATE: 2015-09-23 10:19:07
#+PROPERTY: JUAN 3

<md:KR4d0002_SBCK_002-15b>¶
<md:KR4d0002_SBCK_003-1a>¶
<pb:KR4d0002_WYG_003-1a>
欽定四庫全書
　河東集巻三¶　　　　　　　宋　栁開　撰
　　漢史揚雄傳論¶
子雲作太𤣥法言本傳稱非聖人而作經籍猶吳楚¶之
君僭號稱王盖天絶之嗚呼且子雲之著書也非¶聖人
耶非聖人也則不能言聖人之辭明聖人之道¶能言聖
人之辭能明聖人之道則是聖人也子雲苟¶非聖人也
則又安能著書而作經籍乎既能著書而¶作經籍是子
<pb:KR4d0002_WYG_003-1b>
雲聖人也聖人豈異於子雲乎經籍豈¶異太𤣥法言乎
聖人之貌各相殊聖人之辭不相<md:KR4d0002_SBCK_003-1b>¶同惟其徳與理類焉
在乎道而已矣若非聖人而作¶經籍則其所書也不若
於經籍矣言無章行無法是¶曰經籍乎人可誣曰經籍
乎比之吳楚之君吳楚之¶君竊位而冒名悖於道者也
天宜伐而絶之子雲務¶教而利時順於道者也天豈罪
其為是乎天能絶吳¶楚之君而僣竊則天甚明矣天既
甚明固能罪惡而¶福善即吳楚之君可罪子雲可福也
<pb:KR4d0002_WYG_003-2a>
若反同吳楚之¶君而罪子雲是天明於惡少而不明於
善也多矣班¶孟堅稱諸儒之言曰是當時恥不及雄而
謗之者¶也不可從而書矣凡為史之任在乎正其得失
而後<md:KR4d0002_SBCK_003-2a>¶褒貶之得失此不能正况其褒貶乎所謂孟堅有
良¶史之才者予於此不曰良史也¶
　　太甲誅伊尹論¶
汲冢書紀年稱伊尹放太甲於桐尹乃自立暨即位¶於
太甲七年太甲潜出自桐殺伊尹乃立其子伊渉¶伊奮
<pb:KR4d0002_WYG_003-2b>
命復其父之田宅而中分之杜氏注春秋左氏¶經傳既
終始獲是書因記於後意有惑其事乃曰左¶氏傳伊尹
放太甲而相之卒無怨色然則太甲雖見¶放還殺伊尹
而猶以其子為相也此為大與尚書叙¶説太甲事乖異
不知老叟伏生或致昏忘將此古書<md:KR4d0002_SBCK_003-2b>¶亦當雜記未足以
取審也余以為元凱之不章明於¶此也非耳且伊尹相
湯功其大矣太甲嗣位書稱不¶惠於阿衡尹作書以訓
之甲再不聴命尹乃營桐宫¶以放太甲甲能遷厥徳改
<pb:KR4d0002_WYG_003-3a>
厥行既三年尹奉以復其位¶書有太甲三篇載其事其
上篇曰王徂桐宫居憂克¶終允徳孔氏傳謂徃氐桐宫
居憂位能思念其祖終¶其信徳也其中篇曰惟三祀十
有二月朔伊尹以冕¶服奉嗣王歸於亳謂其甲既終其
信徳尹乃復之也¶尹遂作書美之曰皇天眷佑有商俾
嗣王克終厥徳¶是其甲能易成其善也甲遂聴其言而
謝已過曰拜<md:KR4d0002_SBCK_003-3a>¶手稽首云尹乃復訓以後書盖以甲之知
其先王之¶法度可與居於位也尹既正其甲於不道已
<pb:KR4d0002_WYG_003-3b>
老將告¶歸復作咸有一徳之篇以戒於甲書曰伊尹既
復政¶厥辟將告歸乃陳戒於徳又有沃丁篇序云沃丁
既¶𦵏伊尹於亳咎單遂訓伊尹事作沃丁今雖其辭已¶
亡獨孔氏傳曰沃丁太甲子伊尹既致仕老終以三¶公
禮𦵏訓暢其所行功徳之事乃作此篇以戒也是¶其甲
與尹始終事蹟之畢見於此竟無言誅尹之説¶又有伊
陟相太戊作咸乂之篇是其子復佐於後王¶也亦不云
甲復立其子也又有髙宗説命之篇曰昔<md:KR4d0002_SBCK_003-3b>¶先正保衡作
<pb:KR4d0002_WYG_003-4a>
我先王下云格於皇天爾尚明保予罔¶俾阿衡專美有
商是其後王極誦其先臣之休烈以¶冀説企及也又周
書君奭篇云在太甲時則有若保¶衡在太戊時則有若
伊陟是其君臣悉見其父子間¶保全令徳也元凱以紀
年之辭遽惑於此苟伊尹為¶臣能放其君是其政在尹
也能制於甲矣豈甲反能¶以不道害之乎且尹之相湯
伐桀以成其功民咸知¶尹而輔矣復以其自立為君而
又七年以永其位若¶是何有甲之所能哉既云尹乃自
<pb:KR4d0002_WYG_003-4b>
立是因事而奪君¶位也為逆甚矣太甲能潜出以誅之
豈其反用其子<md:KR4d0002_SBCK_003-4a>¶乎必以反用其子其子果肯以平心而
事其甲乎盡¶道而佐其甲乎足以明其紀年之文矣夫
子沒後諸國¶雜亂編記者也不足取耳元凱不自悟反
疑伏生¶以老耄恐致昏忘一何甚哉且安國叙書云濟
南伏¶生年已過九十失其本經口以傳授裁二十餘篇
後至¶魯共王壞孔子宅於壁¶者考論文義定其可知者
又得二十¶五篇是其伏生當時所誦之書於壁間科斗
<pb:KR4d0002_WYG_003-5a>
古文證¶定其真偽也亦無誤耳其所誤者舜典合於堯
典益¶稷合於臯陶謨盤庚三篇合為一康王之誥合於
顧<md:KR4d0002_SBCK_003-4b>¶命序悉言之備矣苟伊尹實誅即前數篇之書慿何¶
而作出既無所作而出伏生有誤即古文科斗尋亦¶證
矣何其漢代諸儒暨安國亦若是耳獨舜典已下¶能辨
之哉倘伏生之有昏忘而安國之徒何在焉是¶以伏生
所記之書胡得其誤也元凱之知且識也何¶可更言或
致昏忘哉此事尤甚昭然也若曰將此紀¶年之書疑其
<pb:KR4d0002_WYG_003-5b>
雜亂未足以取審則察以前事止可獨¶曰此是若是有
所雜亂者不可兼曰老叟之昏忘也¶果是真偽不分矣
或曰紀年之書皆科斗文字非秦¶漢之所書也斯非子
謂六經皆孔子之撰述者於家<md:KR4d0002_SBCK_003-5a>¶有殊古史孔子異其伊
尹太甲事以成其書訓於世¶耳汲冢之書勿是其世之
本耶壁間之者勿是其家¶之書也予曰然若吾所謂夫
子之所作固然矣且夫¶子之大聖公是而公非觀虞夏
以來之事各因其㣲¶而彰其巨必以質其本矣豈獨於
<pb:KR4d0002_WYG_003-6a>
商也有所私而易¶其元乎或曰子謂誅尹之説既為非
矣且太甲居桐¶三年天下其誰是君紀年謂尹乃自立
者此勿有所¶賴歟予曰古者君䘮嗣立諒闇者三年百
官總己以¶聴於冢宰時惟太甲於元年以被放三年而
復之伊¶尹實居冢宰之位總百官以治非以自立也書
所謂<md:KR4d0002_SBCK_003-5b>¶既復厥辟者足以明之矣或曰馬遷氏紀云湯崩
子¶太丁未立卒乃立丁之弟丙為君丙即位二年而崩
立¶丙之弟仲壬為君仲壬即位四年而崩伊尹乃立太
<pb:KR4d0002_WYG_003-6b>
丁之子太甲是為元年尹作伊訓之類之書也如是¶成
湯¶既沒太甲元年伊尹作伊訓肆命徂后也又其紀之¶
下辭云太甲既立三年不明伊尹放之桐其太甲篇¶云
惟三祀十有二月朔伊尹以冕服奉嗣王歸於亳¶傳謂
湯以元年十一月崩至此二十六月三年服闋¶也其紀
年稱仲壬即位卿士伊尹崩而立太甲大與<md:KR4d0002_SBCK_003-6a>¶馬遷之紀
頗同而獨孔氏之書年祀帝王有此差異¶孰為非乎予
曰遷之書與紀年之書若等類也皆非¶聖人之作矣有
<pb:KR4d0002_WYG_003-7a>
所自不明白其事耳或曰然何其馬¶遷之書其下之辭
紀太甲之反政與伊尹之卒之類¶無所異其商書也予
曰遷之著此書當其時盖欲自¶廣耳執而一紀其經之
事又懼其皆孔子之言於己¶無所大也須以㕘雜外之
書用混其本矣斯亦不足¶致心於二三盖諸國之雜亂
者也嗚呼君子嘗謂慎¶其所為也盖懼其若此之惑於
後也¶
　　李守節忠孝論<md:KR4d0002_SBCK_003-6b>¶
<pb:KR4d0002_WYG_003-7b>
我國家有天下之年將以文綏萬民不以武靖四方¶盜
筠結叛䧟澤州以死其子守節以潞下待罪皇帝¶命捨
之反授單牧國史載其事嗚呼若守節也胡為¶生哉夫
君臣以義立父子以親居義苟不勝其親則¶先其父而
後其君矣親苟不勝於義則先其君而後¶其父矣臣子
有國家而成身有忠孝而立行不幸或¶不得其兩全則
俯其一以免汚名也止可亡身以存¶行不可忘行以存
身若守節也於君不見其義於父¶不見其親敗家而煩
<pb:KR4d0002_WYG_003-8a>
國絶忠而滅孝萬世之罪人也¶或曰守節之事胡為不
見義於君不見親於父也予<md:KR4d0002_SBCK_003-7a>¶曰夫義者道也親者情也
道所以出於世教情所以¶生於天然出於世者不可以
違生於天者不可以逃¶且守節之父謀逆之始不能盡
諫以制其亂煩君於¶深慮勞師於厚伐已復從之是於
道也失其義矣父¶既成於大逆死於不善安而顧其敗
忍而居其後是¶於情也失其親矣或曰守節非不以諫
其父其父不¶聴之禍心久萌姦朋固謀暨其父死斬佐
<pb:KR4d0002_WYG_003-8b>
卒以降如¶是無乃可免於此哉予曰不然諫之不以極
其道不¶如不諫矣夫諫有三焉有公諫有力諫有死諫
公諫¶者評其事之可否論其端之始終折其長短取以<md:KR4d0002_SBCK_003-7b>¶逆順是為公諫也力諫者彼衆以是我獨以非評其¶不
道以極其言稱其大禍以懼其意進不以退久不¶以止
是為力諫也死諫者言既不從情既不移可殺¶己身以
厭彼志是為死諫也如此始謂極其道耳且¶守節豈能
有是哉取其公諫也則不能明於言取其¶力諫也則不
<pb:KR4d0002_WYG_003-9a>
能用其誠斯二者尚未果矣矧能以死¶諫之乎或曰古
所謂三諫不從則隨而泣之若守節¶之諫其父也必以
力諫矣言必極於敗禍事必阻於¶兇姦如謂之隨而泣
之者守節於父也莫得其道哉¶予曰古之所謂泣諫其
父者豈在父為大逆乎叛君<md:KR4d0002_SBCK_003-8a>¶謀國殘民興師耶或曰父
之事既異于古子之諫又¶加於古復何使諫乎予曰可
以死諫矣或曰子之意¶謂死諫也以其筠之性既酷暴
而隠忍莫若以其諫¶不止而被誅於父也予曰不然言
<pb:KR4d0002_WYG_003-9b>
不見聴乃可當其¶父之前衆之中大亂而呼曰今此之
亂違天地欺日¶月鬼神亦所以待誅也愚夫亦所以不
為也我言不¶從汝逆必行敗而吾亦被戮矣我不若先
其汝敗而¶前自死以免其名為背君之賊也觀汝之輩
後日死¶且百毒而加身不及吾之萬一耳而後或刺刄
以明¶心或扼喉以斷氣苟實以力諫不從即可用此以
諫<md:KR4d0002_SBCK_003-8b>¶矣且不聞守節之有是哉安能存其親之情於父也¶
或曰若是守節既不能之失於孝也故聞命矣其所¶以
<pb:KR4d0002_WYG_003-10a>
斬佐卒降重城莫於君也有忠乎予曰夫斬佐卒¶降重
城盖以其父巳敗勢已傾不得已而為矣或曰¶苟守節
之無是心即不斬且降矣乃其夙志不有其¶助父於逆
背君以叛當父未死之前雖欲行而被其¶所拘未能也
既父之死而遂成其志矣予曰若謂以¶父之所拘未能
也即可竄身馳匹馬歸朝廷待罪於闕下以¶明己之不
從父於逆用免其惡名也是其諫於父力¶不能制其亂
於君誠不敢失其節也何其父敗已死<md:KR4d0002_SBCK_003-9a>¶而謂夙有志而
<pb:KR4d0002_WYG_003-10b>
拘所不能行也縱實有之已亦何自¶辨其心哉或曰然
苟守節能若子之言逃歸闕下設¶父如此而後敗死於
外當有他人肯以斬其佐卒以¶重城降乎苟非其守節
即不如是矣予曰夫作叛者¶筠為主矣筠若不固其禍
機雖姦黨百萬何能作乎¶主既已亡其下何為勇哉一
以失其勢二以懼其死¶三以畏他人之先四以變有利
於己有此四者孰不¶降乎何在獨守節而能哉或曰夫
守節之當是時也¶甚㓜耳年始迨冠成長於富貴之中
<pb:KR4d0002_WYG_003-11a>
未能知其人事¶矣非不能如子之言予曰若謂其㓜而
未能知人事<md:KR4d0002_SBCK_003-9b>¶即何其見父之敗能來降乎苟實㓜而未
能知人事¶即亦不能有此也盖其賣君父以藏志觀存
亡以射¶利萬代之姦賊也甚其父之為不道矣或曰皇
帝何¶赦之反授以位乎予曰皇帝御民賞罰各從其取
舍¶也於彼為之即不忠不孝也於我取之亦是其大過¶
而少有功矣或曰子若立朝廷將奈守節何予曰吾¶若
居禄位立朝廷雖皇帝以赦之吾疏請以殺之用¶謝其
<pb:KR4d0002_WYG_003-11b>
天下之忠臣孝子也¶
　　代王昭君謝漢帝疏¶
臣妾奉詔出妻單于衆謂臣妾有怨憤之心不是知<md:KR4d0002_SBCK_003-10a>¶臣
妾之意也臣妾今因行敢謝陛下以言用明臣妾¶之心
無怨憤也夫自古婦人雖有賢異之材竒畯之¶能皆受
制於男子之下婦人一挫至死亦罔敢雪於¶心况幽閉
殿廷備職禁苑悲傷自負生平不意者哉¶臣妾少奉明
選得列嬪御雖年華代謝芳時易失未¶嘗敢怨尤於天
<pb:KR4d0002_WYG_003-12a>
人縱絶幸於明主虛老於深宫臣妾¶知命如是也不期
國家以北敵未庭干戈尚熾代馬¶南牧聖君北憂慮煩
師征用惜民力徵前帝之事興¶和親之䇿出臣妾於掖
垣妻匈奴於沙漠斯乃國家¶深思逺慮簡勞省費之大
計也臣妾安敢不行矣况<md:KR4d0002_SBCK_003-10b>¶臣妾一婦人不能違陛下之
命也今所以謝陛下者¶以安國家定社稷息兵戈靜邊
戍是大臣之事也食¶陛下之重禄居陛下之崇位者曰
相宜為陛下謀之¶曰將宜為陛下伐之今用臣妾以和
<pb:KR4d0002_WYG_003-12b>
於戎朝廷息軫¶顧之憂壃埸無侵漁之患盡繫於臣妾
也是大臣之¶事一旦之功移於臣妾之身矣臣妾始以
幽閉為心¶寵幸是望今反有安國家定社稷息兵戈靜
邊戍之¶名垂於萬代何有於怨憤也願陛下宫闈中¶復
有如臣妾者臣妾身死之後用妻於單于則國家安危¶
之事復何足慮於陛下之心乎陛下以此安危係於<md:KR4d0002_SBCK_003-11a>¶臣
妾一婦人臣妾安敢無辭以謝陛下也¶
　　重脩孔子廟垣疏(李准拾遺請作/)
<pb:KR4d0002_WYG_003-13a>
儒宫荒凉久矣噫天下太平厥道斯用㑹府之下尊¶師
者吾未見也聖人禮法行於天地間萬物賴之而¶相養
苟一日暫廢則日月昏隂陽錯豈止臣賊其君¶子賊其
父也由吾道而進者頂峩髙冠身曵大佩享¶大牢而坐
豐屋王公大人貴是極矣過吾先師之廟¶下則忘而不
顧怠而不恭至於圖像隕地籩豆覆席¶皆曰何害於吾
也其有日齋嚴其容月給費其産奉¶髠褐之徒則未見
稍怠於心求福田利<md:KR4d0002_SBCK_003-11b>¶益也苟釋氏能福乎人王公大人
<pb:KR4d0002_WYG_003-13b>
今日富貴何不由¶釋老之教以求之福其身福其家者
在吾先師之道¶之教也我知其端矣大者欲塞其責小
者將貪其利¶塞責者以其剥害黎元黷亂道徳見釋氏
有他惑之¶事圖在屋壁懼身死之後罹其毒烈故捐家
財贖其¶過矣貪利者以其命將夭而能夀疾不豫而得
瘳居¶位而見遷鬻貨而獲倍謂能祗信福在其中以此
而¶言得其誠矣王公大人尚若是也矧其愚不肖蠢蠢¶
者乎斯風寖滛天人從化若洪水墊害大禹未生將¶何
<pb:KR4d0002_WYG_003-14a>
以救之也於乎余入吾先師之宫不覺涕下用之<md:KR4d0002_SBCK_003-12a>¶者不
知其力反趨於異類乎視其垣墉圯毁階廡狼¶藉痛心
釋氏之門莊如王室吾先師之宫也反如是¶哉聞斯言
者得不媿於心乎將令責按舊圖速修是¶陋庶先達與
後進輩出金帛用資其費况不迨釋氏¶之取萬分之一
也崇吾師之宫以昭其徳吾先師享¶之亦無忝矣
