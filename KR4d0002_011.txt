# -*- mode: mandoku-view; -*-
#+TITLE: 河東先生集
#+DATE: 2015-09-11 08:40:32.672357
#+PROPERTY: ID KR4d0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0388-011河東先生集-卷第十一.
<pb:KR4d0002_SBCK_011-1a>¶
河東先生集卷苐十一¶
　　　　　　　　　　　　門人張　景　編¶
　　　皮子文薮序¶
讀皮子文其目曰薮凡薮者澤也又曰渊薮也以其¶
事物萃集之也古國之大名有薮焉魯大野晋大陸¶
秦&KR0045;陓宋孟諸椘雲夢吳越具區齊海隅燕昭余祁¶
鄭圃田周焦護皆為薮也謂是地之廣故以名之也¶
魯晋秦宋楚吳越齊燕鄭周分里不同各名以異之¶
焉然一天地矣予謂皮子之名薮也疑為以其文之¶
衆作之薮也人疑為若魯晋秦宋楚吳越齊燕鄭周¶
<pb:KR4d0002_SBCK_011-1b>¶
以其文之&KR0011;不同各爲薮也是文之&KR0011;雖不同而曰¶
薮亦若魯晋秦宋楚吴越齊燕鄭周之薮雖異而¶
縂一天地也都以文而統之是曰文薮也疑而爱之¶
觀其首又無所序&KR0003;遂盡而讀之見其薮之爲意也¶
霍山爲賦之薮首陽爲碑之薮隋&KR0166;爲銘之薮易商¶
君&KR0019;爲讃之薮周昌相趙爲論之薮陵母爲頌之薮¶
心爲箴之薮移成均&KR0054;士爲書之薮三羞爲詩之薮¶
薮之于文不可盡舉(若九諷十原决/疑雑著之&KR0011;也)約其名㡬&KR0057;者例¶
而取之也(謂賦下/題名也)大野之下國之薮焉霍山之下文之¶
薮也孰謂皮子文薮之義不曰是乎&KR0005;不曰是即不¶
<pb:KR4d0002_SBCK_011-2a>¶
在此而在于彼也傳者得以取其義焉¶
　　　五&KR0528;集序¶
讀夫子文章恨詩書礼楽下至&KR0052;遭奉焚毁各有亡¶
逸到今求一字語要加于存者無復可有况其盡得¶
之乎又念漢&KR0023;壁間科斗書以編簡断裂巫蠱事¶
起不能比&KR0124;尋䆒&KR0055;為痛惜聖人没其言無得而更¶
聞譬犹登丘望天逺不見者其何能盡亦何能知㳺¶
秦止隴寕窮京邑之壮觀㢤至于他羙餘珍半存半¶
失心目有爱曽是無思淳化二年春開自桂州詔㱕¶
京師遇王次聖自交州使還于衡山廖畫家次聖廖¶
<pb:KR4d0002_SBCK_011-2b>¶
之出也廖世善詩爽于梁朝當馬氏有湖湘得衡求¶
州刺史子男十人圖善七言詩凝善五湖詩立語皆¶
竒㧞凝後入江南㱕李璟其詩得聞于朝圖值馬之¶
子不嗣兵興國乱多聴散墜開因次聖求圖詩于晝¶
得殘缺僅百萹昔人遵度序之為五&KR0528;集閏月晝抵¶
潭授余諷之萹萹可爱重恢然言&KR0336;意間事近世無¶
比事凡無大也無小也能有道則㡬乎君子矣若圖¶
詩可令人痛其遺逸㢤擬之&KR0052;雖不倫然觀其存而¶
思其亡者皆必有理念之足以少見余心也因之得¶
以及于夫子也意時無賢&KR0005;為辞以共歎時有賢其¶
<pb:KR4d0002_SBCK_011-3a>¶
如生不䏻使盡其材死復䘮其事業圖晝祖也仕馬¶
氏為天䇿府學士道州刺史晝之下學其業者餘十¶
人以是廖之族足為詩家流也¶
　　　昌黎集後序¶
世謂先生得聖人之道惜乎不能著書兹為先生之¶
少也當時之人亦有是語焉余讀先生之文自年十¶
七至于今凡七年日夜不離于手始得其十之一二¶
者㢤嗚呼先生之時文章盛于古矣犹有言也以過¶
子先生況下先生之後至于今乎是謂世不知于先¶
生者也夫子之于&KR0052;書在易則賛焉在詩書則刪焉¶
<pb:KR4d0002_SBCK_011-3b>¶
在礼樂則㝎焉在春秋則約史而修焉在&KR0052;則因参¶
也而語焉非夫子特然而為也在語則弟子記其言¶
紀焉亦非夫子自作也聖人不以好廣于辞而為事¶
也在乎化天下傳来世用道徳而已若以辞廣而為¶
事也則百子之紛然競起異&KR0003;皆可先于夫子矣雖¶
孟子之為書能尊于夫子者當在乱世也楊子雲作¶
太玄法言亦當王莾之時也其要在于發聖人之道¶
矣自下至于先生聖人之經籍雖皆殘缺其道犹備¶
先生于時作文章諷頌規戒荅論問&KR0003;淳然一㱕于¶
夫子之㫖而言之過于孟子與楊子雲逺矣先生之¶
<pb:KR4d0002_SBCK_011-4a>¶
于為文有善者益而成之有&KR0086;者化而革之各婉其¶
㫖使無勃然而生于乱者也是與章句之徒一貫而¶
可言&KR0088;且孟子與楊子雲不能行聖人之道于時授¶
聖人之言于人所以作書而説焉觀先生之文詩皆¶
用于世者也與尚書之號令春秋之褒貶大易之通¶
変誌之風賦礼楽之沿襲&KR0052;之教授語之訓導酌于¶
先生之心與夫子之旨無有異趣者也先生之于聖¶
人之道在于是而已矣何必著書而後始為然也有¶
其道而無其人吾&KR0001;以悲也有其人而人不知其道¶
益吾&KR0001;㠯悲也若先生者不有人不知其道者乎吾¶
<pb:KR4d0002_SBCK_011-4b>¶
謂世不知于先生也豈為誣言也㢤¶
　　　送&KR0391;夢壽序¶
或曰君子有求乎曰有于身不可也于道可也曰求¶
益乎求用乎曰末逹則益逹則用譬乎造舟于陸完¶
矣時濟于川矣&KR0419;矣&KR0005;給請材以俻矣曰有是乎君¶
子求之㢤堯舉舜以代天下舜登而舉十六相以理¶
求之歟曰君子求之也舜乎十六相乎咸求也時用¶
之求也時不用之固求也曰吾聞舜與十六相不曰¶
有求子何曰求乎曰徳以求之隐而在下&KR0038;有道也¶
孔子旅于七十&KR0038;無道也曰君子于物貴&KR0086;比曰如彼¶
<pb:KR4d0002_SBCK_011-5a>¶
貭玉也曰質玉䖏于石工者採之以備乎圭璧玉不¶
求之也如若玉君子何求乎曰礱錯以成其&KR0266;沽而¶
售之工視利也故求也玉以徳工以利時㢤時哉逆¶
順皆然也君子不求則以徳求則以身道以由于身¶
者也身用則用矣求而不得者有矣未有不求而得¶
之者也曰吾聞夫&KR0391;子&KR0082;之&KR0537;有求乎曰求也曰求¶
于國若何曰有道也曰有道也何之行而不&KR0046;乎用¶
之不求也不用之求之也曰然亦有矣趣也異成也¶
同及得之一也且&KR0537;迩于晋晋敵也恃險以怙兇違¶
順以習非&KR0537;以禦其衝晋以防其討兵甲之害曰及¶
<pb:KR4d0002_SBCK_011-5b>¶
民命&KR0391;子于&KR0537;守也&KR0005;勸義以使革其心&KR0005;結信以¶
使断其姦道&KR0082;化于&KR0537;而来于晋徳乃施諸身而聞¶
諸天下待乎用者也求之矣君子也有求矣&KR0391;子之¶
行也然矣何謂君子無求也㢤¶
　　　送陳昭華序¶
王者不出刑政弛焉則戎狄蛮夷盛而交侵于中國¶
矣聖人既沒礼楽&KR0102;焉則楊&KR0472;老佛盛而交乱于大¶
道矣子見治于國乎由王者在其上也戎狄蛮夷是¶
能侵之乎烏乎大道独不明乎聖人没也乆矣礼楽¶
&KR0102;也亦乆矣爲人者或楊&KR0472;或老或佛交乱而滿天¶
<pb:KR4d0002_SBCK_011-6a>¶
下大道犹中國也楊&KR0472;老佛犹戎狄蛮或也國治而¶
道不明楊&KR0472;老佛固侵乱也孰謂吾無䏻㢤于&KR0190;君¶
之言知吾者無䏻&KR0088;䏻力于大道者一日終身斯足¶
矣&KR0190;君之言于吾曰有是也子之言于吾亦曰有是¶
也吾不自知其已之是與非矣&KR0190;君之言何相若也¶
子之言又何若于&KR0190;君也謂吾復于聖人之道刖楊¶
&KR0472;老佛之害未去矣是能果復其道㢤子曰見義不¶
為無勇也吾為子當之力于大道焉然子聞兵陣乎¶
能有勇衆輔之則勝于&KR0062;矣吾犹&KR0062;也斯有勇焉先¶
&KR0005;舉其力而斃其楊&KR0472;老佛子與諸君茍念其惠我¶
<pb:KR4d0002_SBCK_011-6b>¶
之言而輔于吾復于聖人之道也而後必矣子徃見¶
諸君為吾告之如是也¶
　　　送李憲序¶
丗論韓文者有爱之名無誠用之實故談古道各各¶
不相推譲自作氣意大負于人未知于已真何如也¶
嗚呼口是而心非之吾所以不取也李生所謂不得¶
喜于衆者盖真好于韓文者也非口是而心非之者¶
也吾常思生之言無患其道不行于人文不&KR0139;于時¶
矣生從何而得于吾不期生之知也生不期吾之相¶
若也一日忽見道相同文相似豈有為生與吾各先¶
<pb:KR4d0002_SBCK_011-7a>¶
容之者乎君子坦然于所為作之而不&KR0104;其不行固¶
在合古聖人之用心不以世之浮沉移于徳而已矣¶
遇其&KR0011;者自然感而相&KR0063;也君子小人各有其道道¶
同者果知之矣天下至廣也無謂其無人也吾道至¶
大也無謂其無好古者也且生未識吾時生豈果以¶
&KR0011;生者望于吾乎務于徳而勤行之累累出于世間¶
必有合之者也天生人善者少而不善者多不善者¶
&KR0001;以為善者之資也茍善者多而不善者少則何用¶
見其為善者之大乎又安知其生與吾也終不為不¶
善者&KR0001;資之耶夫脫然與衆之異見者固有成也縦¶
<pb:KR4d0002_SBCK_011-7b>¶
于今而不得之必于後也在矣生無戚戚而自&KR0104;之¶
可也道乎懸于天而不可期命乎懸于時而不可知¶
能期之與知者在于吾之&KR0001;&KR0082;矣守之而不变也孰¶
能慮其餘者乎李生勉矣㢤無以世為厚而已為薄¶
終吾徒也¶
　　　送程説序¶
楽之中琴為貴君子多尚矣古之時声随巳出以舒¶
其悲怨喜惧之心聴之者知其能然于以察夫民之¶
情國之政矣今之人即異于是舉世而&KR0014;者鮮矣&KR0014;¶
之者非能舒夫心以出乎声也盖能習乎古之遺声¶
<pb:KR4d0002_SBCK_011-8a>¶
也其或真偽之不分節&KR0190;之無度復斯多矣是若廢¶
之者乎或不幸而有好之者䏻習焉當其発而鼓之¶
也見而来觀者百無一二矣觀而能聴者㡬人焉&KR0234;¶
而復䏻知者固加少矣是以習于是者日怠其功好¶
于此者時㣲其學益至乎寢削矣况䏻感誠以変其¶
声作音以述其志者㢤是以好而䏻者始即楽其習¶
焉終乃傷乎已之莫若其不知之也或有夫觀而䏻¶
聴者聴而䏻知者知而願學者進于其能人曰吾請¶
子以師焉朝乃以傳之暮乃以傳之至夫善紀而不¶
遺敏問而不休即能者反惧彼之如已也復不爲之¶
<pb:KR4d0002_SBCK_011-8b>¶
盡焉噫是亦人之媮薄者乎貴已而賤彼之所作也¶
致夫今不迨古乱斯由也嗚呼甚矣㢤有䏻善聴者¶
于丗也已尚貴之若莫可得也能来師而進習焉&KR0216;¶
不為之竭已以授彼乎何好虚而&KR0086;寔務姦而鄙正¶
之為矣予學之于是也但未知乎已之後䏻異丗而¶
有如也斯務求以習焉程子良于此者也予得請之¶
今行&KR0005;告别予敢言之以慮後有進于子者慎無如¶
吾&KR1018;之説者也¶
河東先生集&KR0195;苐十一¶
