# -*- mode: mandoku-view; -*-
#+TITLE: 河東先生集
#+DATE: 2015-09-11 08:40:32.419540
#+PROPERTY: ID KR4d0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0388-005河東先生集-卷第五.
<pb:KR4d0002_SBCK_005-1a>¶
河東先生集卷苐五¶
　　　　　　　　　　　門人張　景　編¶
　　　上大名府王祐學士書¶
開再拜人之生有幸與不幸也幸者自知而不幸者¶
謂人莫之知也知蠢然徒若類而已矣或出夷狄之中¶
生不識其礼義死不知其䘮祭不幸也歟或在中國¶
生不成人而夭或聾或瞽或瘄或痼或狂或愚皆疾¶
之廢也不幸也歟或生當乱世𢧐伐交興相之以賊¶
殺拘之以俘虜旦不安其游夜不寕其居不幸也歟¶
或生困于貧餓𨽻人之駈役受人之制限賤若于犬¶
<pb:KR4d0002_SBCK_005-1b>¶
馬苟乎衣食者不幸也歟或生為兵習于弓矢之劳¶
生為農勤于耒耜之業生為工力于刀斤之用生為¶
賈務于衡斛之任唯乎自足者不幸也歟或生溺為¶
老佛之徒&KR0075;于誕妄之&KR0003;生䖏乎典吏之職掌于責¶
罰之繁者不幸也歟是故君子篤道而育徳懷仁而¶
合義𢙣夫不幸者也自古聖人賢士無不惜乎此矣¶
生而幸者少其人哉或曰子謂是不幸者謂乎莫若¶
已之皆儒者為幸也曰㫖哉吾子之問儒者乎幸乎¶
幸乎不也已人之不幸由乎天身之不幸由乎己己¶
之者甚乎天之者也苟有外其貌而内其情于儒何¶
<pb:KR4d0002_SBCK_005-2a>¶
幸哉言不忠行不信事君不能盡其節與朋友不能¶
交以義父母在不能奉其誠居郷黨不能與仁者䖏¶
見善不能致而學以及之聞利喜而趋恥貧賤而弃¶
附勢而媚容者雖于身為儒而曰幸乎其君子觀之¶
不幸也歟存為識者之笑没為後人之辱甚乎前之¶
者也開竊自念幸而不生于夷狄之中自五歳而讀¶
書以至于此凡十九年矣當時便誦執事之文章與¶
夫聖人之言雜而記之敢望今日親逢執事于是邦¶
哉苟或夭死而疾病明天子不出而四海乱墮于執¶
御之中廢先人之業雜為賤類縦今逢執事于是邦¶
<pb:KR4d0002_SBCK_005-2b>¶
也何能進于執事之門哉斯非其幸者欤又開粗識¶
古人之事不敢違道以就其志誑時以安其身苟行¶
戾而進于執事之門亦負慙而自愧矣開頗有自知¶
其幸也敢請見焉執事倘不罪而寛容之成乎開之¶
大幸矣開再拜¶
　　　上王學士苐二書¶
開再拜先逹者䖏乎上以待士後進者居于下以求¶
知譬之登髙山立其梯焉前者苟隮而絶其梯則未¶
隮者無由而来矣前若思而自念曰吾或未得隮于¶
斯梯忽時而絶則吾雖趫然迅于猿翩然利于鴻則¶
<pb:KR4d0002_SBCK_005-3a>¶
亦莫致是之登其上也所以為上者必資于下為下¶
者必依于上上苟不容其下則上之功名無以大禄¶
位無以尊独行而無従独唱而無和矣下苟不従其¶
上則下之事業無以伸力行無以施自為而無朋自¶
緘而無門矣如此則不惟上下之相失噫將見其國¶
亦不得于治民亦不得于安也國與民亡其治與安¶
則礼樂刑政無能措手足夏商周之世常舉其士也¶
所以王道成而風俗平秦漢魏晉取士者或亡或存¶
故不迨于三代也夫士之賢愚混不可不用擇其良¶
者也前代之衰乱者非不取士也取不以其賢者也¶
<pb:KR4d0002_SBCK_005-3b>¶
君宰相之下立百辟庶尹非徒奉其職而従于政亦¶
要知其士者取而致于國也我國家四海今治者盖¶
得執事者之在于位也執事之心固常在于取士矣¶
當今取士之道独有礼部焉每歳秋八月士由郷縣¶
而舉于州郡由州郡而貢于有司有司試其藝能擇¶
其行義得中者後進名于天子始得為仕也然士之¶
雖有賢能由郷縣而得聞于州郡者由州郡而得聞¶
于有司者萬少其一二矣况其無賢与能窃是虗噐¶
之人乎况其不由郷縣州郡而直得聞于執事乎執¶
事之來也榮矣父母之邦矣臨其下也不以私御其¶
<pb:KR4d0002_SBCK_005-4a>¶
衆也不以黨可與進而進之不可者否士咸謂執事¶
于郷里必多乎開曰君子之心與天道小人莫能知¶
執事豈以郷里為情哉將以天下為情于民而與國¶
矣千里不足&KR0059;也&KR0190;夫不足黨也接其士者達于上¶
下相由之道也厚與不厚者取于賢與愚之分異也¶
有之將以濟其道亡之將以順其物天可仰而不可¶
升君子可近而不可親于士廣納而詳擇備求而偏¶
任執事之所以待于下者也開行修而人不譽辞成¶
而衆不觧瑰然独䖏出無與交亦將由乎郷縣而舉¶
州郡豈敢遂望貢于有司乎自度取拾不識向背材¶
<pb:KR4d0002_SBCK_005-4b>¶
扵時而若無用器于道而如有合莫知其己之賢且¶
愚也幸逢執事之来故有望于執事矣是以三投剌¶
而一奉書先齋沐而後請見焉執事果不罪而與之¶
進退揖譲俯仰周旋使得盡其儀焉執事之若此者¶
固無失也盖以接其士而欲求其賢以致于國也開¶
之幸者則過矣何也本将由郷縣州郡而貢有司苟¶
得貢于有司而敢&KR0205;望于有司之知乎今者不由郷¶
縣州郡而亟得拜見于執事執事復加之褒揚之賜¶
開未知従何而便至于此也冝何以報執事耳姑進¶
其言而謝焉開再拜¶
<pb:KR4d0002_SBCK_005-5a>¶
　　　上王學士苐三書¶
開再拜謹投所業書序䟽箴論一十七篇納其後進¶
進謁之礼非為文也開始將見于執事之時&KR0082;收拾¶
有所罄其鄙𢙣士咸謂開傷于太古不若擇其淺近¶
者以献之開惧其失也遂取舊所著文冩以五通暨¶
乎得見于執事執事賜之大恩不罪狂愚私心復悔¶
&KR0205;擬易之又慮以踈其次苐之儀時日相懸不可也¶
即俟于後以别有聞夫生而知其道天之性也學而¶
得其道師之功也江河流而不止浩浩焉鑿地而穿¶
池汲水以増之力竭則涸而虚矣内以豊于外有餘¶
<pb:KR4d0002_SBCK_005-5b>¶
也外以資于内不足也天之性有餘乎師之功不足¶
乎知之其上也得之其次也道也者總名之謂也衆¶
人則教矣賢人則舉矣聖人則通矣秉燭以居暗見¶
不逾于十步捨而視于月之光迩可分逺不可窮及¶
乎日出之朝宇宙之間無不洞然矣衆人燭也賢人¶
月也聖人日也指而授之曰諾矣命之南昧其東西¶
與北焉衆人也斯其為原曰逹于未矣賢人也聖人¶
則異于是通能变变能復通之所以開復之所以闔¶
開闔也者&KR0052;三才而極萬物也運之于心而符于道¶
矣善射者亡其器則的雖存而莫能取于中弓與矢¶
<pb:KR4d0002_SBCK_005-6a>¶
其射之器也歟習必以良調必以勁則發而無失矣¶
聖人之于道也有是乎其噐存則見其聖人也其器¶
亾則雖聖而莫識仁義礼知信道之器也用之可以¶
逹天下捨之不能濟諸身用不捨惟聖人能之仁者¶
心之親也義者事之制也礼者貌之体也知者神之¶
至也信者誠之盡也親則不離制則有度体則無乱¶
至則莫闕盡則可得故以之于己無不周以之于物¶
無不㱕張而廣之所以見其時之情也肆其寳賈而售¶
者必以大價市取利不大則不授矣聖人之于人利¶
之無大小不價而咸授焉仁義礼知信寳也來者與¶
<pb:KR4d0002_SBCK_005-6b>¶
之違者拒之順于夷若華背于父子兄弟亦不能保其¶
心故聖人通之以盡其奥变之以極其妙復之以全¶
其道賢人得之者幾衆人得之者不達于一執&KR0052;而¶
問焉句分而字觧再三始別其義考之終身能窮諸¶
萹也有矣尋其辞求諸理法而依行之述而取用之¶
曰道若是有矣性非也學焉功之得也近于此者犹¶
可言逺于此者莫可数學而不得者多乎多故曰道¶
少其人哉成乎事業散乎文章未然也于其不學者¶
可也于其衆人者可也觀乎天文章可見也觀乎聖¶
人文章可見也天之文章有其神非則変是則晷聖¶
<pb:KR4d0002_SBCK_005-7a>¶
人之文章有其神従則興弃則亡天之文章日月星¶
辰也聖人之文章詩書礼樂也天之性者生即合其¶
道不在乎學焉學為存也&KR0082;世存諸矣孟子十四萹¶
軻之書也楊之太𤣥法言雄之書也王氏六&KR0052;通之¶
書也焉學能至哉韓氏有其文次乎下也非其生而¶
知之則従于俗矣寕有于斯乎能志乎此者然未達¶
焉然異于時矣仁義礼知信可行也北轅而&KR0408;燕不¶
迷其徃矣端冕而䖏者不乱其威儀矣代言文章者¶
華而不實取其刻削為工声律為能刻削傷于朴声¶
律薄于徳無朴與徳于仁義礼知信也何其故在于¶
<pb:KR4d0002_SBCK_005-7b>¶
切之學焉無其天之性也自不足于道也以用而&KR0024;¶
之苟恱其耳目之翫君子不由矣君子之翫視必正¶
聴必正文㢤文㢤不可苟也已如可苟也已則詩書不¶
刪去其偽者也大逹必小遺小逹必大忘似有在乎¶
天之性与師之功者焉小遺不弃于學大忘不可得¶
于道文章為道之筌也筌可妄作乎筌之不良獲斯¶
失矣女𢙣容之厚于徳不𢙣徳之厚于容也文𢙣辞¶
之華于理不𢙣理之華于辞也理華于辞則有可視¶
世如本用之則審是而已耳或曰小子有志㢤言也¶
無傷于頼害于巽乎曰登于執事之門如不極其談¶
<pb:KR4d0002_SBCK_005-8a>¶
則有濫于進矣與常常者何異之乎開再拜¶
　　　上王學士苐四書¶
開再拜文籍之生于今乆也矣天下有道則用而為¶
常法無道則存而為具物與時偕者也夫所以觀其¶
徳也亦所以觀其政也随其代而有焉非止于古而¶
絶于今矣文不可&KR0205;為也由乎心智而出于口君子¶
之言也度小人之言也翫號令于民者其文矣哉心¶
正則正矣心乱則乱矣發于内而主于外其心之謂¶
也形于外而体于内其文之謂也心與文一者也君¶
子用已心以通彼心合則附之離則誘之咸然使至¶
<pb:KR4d0002_SBCK_005-8b>¶
于善矣故六&KR0052;之用于時若是也或曰今之文咸異¶
于子之言統其事而無不幹者亦何&KR0052;哉曰幾于苟¶
矣于身&KR0408;其取舎之便于物略其緩急之冝非製乎¶
乆者也曰亦自于心矣𢙣不可乆乎曰裁度以用之構¶
累以成之役其心求于外非由于心以出于内也曰¶
雜乎&KR0052;史百家之言苦學而積用不有其功且大乎¶
曰如是小矣君子之文簡而深淳而精若&KR0082;用其&KR0052;¶
史百家之言則雜也始于心而為君虚終于文而成¶
乃寔習乎古者也始于心而為若寔終于文而成乃¶
虚習乎今者也習古所以行今求虗所以用實能者¶
<pb:KR4d0002_SBCK_005-9a>¶
知之矣不能者反是犹乎假彼之物執為已有可乎¶
重之以華飾為偽者于徳何良哉曰世如不好于習¶
古子又何為言古乎曰世非不好也未有其能者也¶
人好其所能也不好其所不能也世之習于今有能¶
者尚皆好之矣設有能于古者有不好者哉曰若是能之¶
其倫于&KR0052;乎曰不可倫于&KR0052;倫則乱也下而輔之張¶
其道也曰子之文何謂也有志于古未逹矣某不度¶
鄙陋近献舊文五通書以喻其道也序以列其志也¶
䟽以剌其事也箴以約其行也論以陳其義也言踈¶
而理簡氣貭而体卑用于時不足為有道之資納于¶
<pb:KR4d0002_SBCK_005-9b>¶
人不足為君子之觀妄而貢于執事者自知其過大¶
矣執事苟不擯斥而時得容進于門而今而後益知¶
其幸也開再拜¶
　　　與張員外書¶
自古國以民為本臨民者官也官設其品任其大小¶
者也今之君宰相之下府尹州牧縣令皆臨民者也¶
大抵不及于縣令之親于民也府尹州牧持其紀綱¶
而巳非所以知民之善𢙣者也府緫其州州緫其縣¶
縣之政緫于其令令能飬其民則一邑之内公与&KR0059;¶
無所違令不能奍其民則一邑之内公與私俱乱不¶
<pb:KR4d0002_SBCK_005-10a>¶
得其安雖無兵革飢饉之災民稼不完民業不&KR0052;矣¶
在國家擇其人而授之矣位不尊于府尹州牧其任¶
則府尹州牧闕其令之政焉嗚呼近世凢事多䘮其¶
道與前不同不知為政之道也政繋于民則由于縣¶
令休息之也政以仁義忠信為宗今之見言仁義忠¶
信者反謂為時不識其变者也如此而&KR0082;天下國家¶
治者難也政愈急而乱愈多法益峻而犯益衆矣且¶
夫政湏學而後知矣不學則不能得其道也不得其¶
道也則事多撓于性莫知其制度之所莭也過之慮¶
其太甚不及慮其有失如是大者不能&KR0127;以取之小¶
<pb:KR4d0002_SBCK_005-10b>¶
者不能重以捨之&KR0082;政無敗者不可得也是以冐其¶
任而居之者民興于訕訟身䧟于刑辟厯厯有之亦¶
理宜也昔聖人著六&KR0052;在其政也垂于萬世將使後¶
人學其道而用于民焉非所謂空言者也人之不為¶
兵農工賈之徒生而讀書誦習有所成立由有司而¶
得為仕也惟相借以聲譽相導以階級所知者但苟¶
名而竊位焉咸不考其為學之本也學者豈為名位¶
以設其道也為政以立其教也古之為學于名位故¶
有所闕學有所成而後試于政焉可即進不可即黜¶
退之于今皆不類于此所以罕得其良吏也足下亦¶
<pb:KR4d0002_SBCK_005-11a>¶
所盡見之矣近者獲得拜見聴足下所論之辞見其¶
為政之道焉正合古人之所常佩者也上于國而従¶
其公下于民而順其&KR0059;不畏威以曲其誠不凌弱以¶
幹其事平慧而存其危緩法而革其姦故足下五十¶
年間治民事官有善善之名朝廷謂之為良縣令天¶
下一人而巳盖足下得其道者也非従學而少習之¶
依于聖人之詩書礼楽大易春秋之旨何能及之哉¶
真君子者也今之為縣令者皆異于足下一以闕其¶
學二以失其道故不得其理焉予每念朝廷如足下¶
者或老耄昏廢不勝大&KR0009;即冝䖏以𩔰髙之地率為¶
<pb:KR4d0002_SBCK_005-11b>¶
仕者令問而師之學其臨民之術詢訪論議成就其¶
業使得致于政也而後求其無良者日漸少焉苟有¶
僥倖之徒懷兇而飾偽好利而貪荣莫能容措于内¶
矣如是而官不清而民不康者無也國家&KR0082;速其治¶
平之道臨民而能善者繫其人也兹為原乎足下觀¶
之是言也小子于政何如也¶
　　　與范貟外書¶
孟春晦日東郊栁子言于范侯曰世之學者取于今¶
而不取于古其名問雖𩔰而事業不著世之仕者専¶
于身而不専于道故其禄位雖尊而徳義不彰取于¶
<pb:KR4d0002_SBCK_005-12a>¶
今者是謂趋于時者也専于身者是謂好于利者也¶
學者以名問為華而事業為實苟能于華而不能于¶
實曰妄于學也學之下者也聖人恥之予亦恥之苟¶
能于華而兼能于實曰通于學也學之中者也聖人¶
可之予亦可之苟能于實而不&KR0014;于華曰逹于學也¶
學之上者也聖人多之予亦多之仕者以禄位為&KR0127;¶
而徳義為重苟爱于&KR0127;不爱于重曰濫于仕也仕之¶
下者也聖人𢙣之閤下亦𢙣之苟爱于&KR0127;而兼爱于¶
重曰守于仕也仕之中者也聖人容之閤下亦容之¶
苟爱于重而不爱于&KR0127;曰强于仕也仕之上者也聖¶
<pb:KR4d0002_SBCK_005-12b>¶
人貴之閤下亦貴之故予多其逹于學也為文常務¶
于教故閤下貴其強于仕也為政常務于治教以仁¶
義為先治以忠信為本先者仁以存其誠義以制其¶
体務在于其教也則予不能趋于時果名問不𩔰而¶
事業著矣本者忠以事其上信以臨其下務在于其¶
理也則閤下不能好于利果禄位不尊而徳義彰矣¶
能趋于時能好于利者未有取于古而専于道也是¶
曰小人之徒歟能取于古能専于邇者未有趋于時¶
而好于利也是曰君子之徒歟小人不能及君子之¶
事故其名問𩔰而不永禄位尊而不固君子不足取¶
<pb:KR4d0002_SBCK_005-13a>¶
小人之任故其事業著而益光徳義彰而愈明今之¶
學者取小人而弃君子則予常反于是是以予也不¶
得不窮為一旅人今之仕者亦取小人而弃君子則¶
閤下亦常反于是是以閤下不得不阨于一外郎予¶
所窮之于身也何足為窮乎若窮之于文也則是為¶
窮也閤下所阨之于位也何足為阨乎若阨之于政¶
也則是為阨也况今君天下者曰聖宰天下者曰賢又¶
將見予之身不窮矣閤下之位不阨矣予觀閣下之¶
為政也盡得其専于道而務于治也不足復言之耳¶
閤下觀予之為文也未盡得其古而務于教也則謹¶
<pb:KR4d0002_SBCK_005-13b>¶
# SB1_0799-135.png
# page missing
<pb:KR4d0002_SBCK_005-13b>¶
謂其肩斯樂古道也謂其紹斯尚祖徳也亦所以見¶
小人之所為盡于是矣迩自庚午歳野史既絶筆(凡/九)¶
(十三萹總/三十卷)于東郊取諸&KR0052;亡篇&KR0024;之後自賡其號曰¶
&KR0024;亾先生也去秋八月已来遂有仕進之心以干于¶
世故得今以所著文投知于門下實為之舉進士矣¶
竊冀于公者公以言譽之公以力振之同于常軰而¶
是念矣不謂公厚待曰賢過于韓吏部賜書責其不¶
至曰若肩于韓而為名非所然也以至指摘韓氏之¶
疵恐累于小人之尚信公于古無與儔者耳小人謹¶
聞命矣然若韓氏之録順宗紀淮西諌佛骨碑羅池¶
<pb:KR4d0002_SBCK_005-14a>¶
其文在于今其事𩔰于古是非豈能曲于蔽與誣者¶
乎凡聖賢之度量大同也唐之時亦謂韓為軻雄之¶
徒也于今亦咸云若是也又其言文之最者曰元韓¶
柳陸也是韓亦有道耳李讓夷撰録于韓氏近又以¶
傳之者皆指斥此数事若方之于公即俱不足道也¶
昔先師夫子聖人也為独立于古今矣馬遷氏紀老¶
&KR0360;傳即有他辞以劣于先師也是亦其復有大于聖¶
人者也矧其餘為賢者哉公之以韓氏未足為可賢¶
也盖公之大于韓氏矣亦若李&KR0360;之与先師夫子也¶
不其公見之者異于人哉得不貴之乎若教小人之¶
<pb:KR4d0002_SBCK_005-14b>¶
更其所慕也即小人本在漸而不在于乆矣㓜之時¶
所以名者在于好尚韓之文故&KR0082;肩矣逮今長而成¶
所以志者在乎執用先師之道也故亦將有所易矣¶
是以&KR0024;亡先生傳曰&KR0024;亡先生舊號東郊野夫者也¶
既著野史後復探六&KR0052;之㫖以而有包括揚孟之志¶
樂與文中子王仲淹齊其述作遂易名曰開字仲𡍼¶
其意謂將開古聖賢之道于時也將開今人之耳目¶
使聰且明也必欲開之為其𡍼矣使古今由于吾也¶
故以仲𡍼字之表其徳焉斯亦小人之志不執其名¶
于肩韓氏矣傳又云或曰子前之名甚休羙者也(或/者)¶
<pb:KR4d0002_SBCK_005-15a>¶
(發难之辞謂其/肩愈紹先也)何復易之不若無所改矣先生曰名¶
以識其身(夫人之立名以欲世/識别其于衆矣)義以志其事(名之所/出必以)¶
(義而在其/已之事矣)從于善而吾𢙣夫晝者也吾既肩且紹矣¶
斯可已已也所以吾進其力于道而遷其名于已耳¶
庶幾吾&KR0082;逹于孔子者也斯亦小人之志又周于此¶
矣小人雜著文中又有易名解以觧其名肩愈而將¶
易曰開也公以是觀之小人果何如也夙昔之心正¶
符公今之言也公謂小人之文窺六&KR0052;之奥正百家¶
之失廓堯舜之王𡍼張周孔之至治管晏之儔霸者¶
之位未称其小人之所包括也即倘小人苟寔有是¶
<pb:KR4d0002_SBCK_005-15b>¶
豈果在未名于天朝乎復白疑之真有耶無耶望公¶
細而閲之亦前所貢于公之文中有傳(句)名斯在矣¶
敢承誨命遽定曰開旅舘&KR0349;然文思不生言無所常¶
道者急于報謝勿怪之可也開再拜¶
河東先生集卷苐五¶
<pb:KR4d0002_SBCK_005-16a>¶
<pb:KR4d0002_SBCK_005-17a>¶
# SB1_0799-142.png
