# -*- mode: mandoku-view -*-
#+TITLE: 河東集
#+DATE: 2015-09-23 10:19:08
#+PROPERTY: JUAN 9

<md:KR4d0002_SBCK_009-1a>¶　
<pb:KR4d0002_WYG_008-19b>
　
　
　
　
　
　
　
　河東集巻八


<pb:KR4d0002_WYG_009-1a>
欽定四庫全書
　河東集巻九　　　　¶　　　宋　栁開　撰
　　與廣南西路採訪使司諫劉昌言書¶
唐滅到今一百年始見太平天子考工較藝求海内¶多
士尤絶者盡在朝廷駢駢出頭角羣莫能上開常¶自歎
所不及者以今言之王著善書得筆札㸃畫之¶妙召置
為侍書日在上左右出入禁闈賈𤣥善奕專¶黒白勝負
之能召置為待詔數數對上爭博坐或窮¶晝楚蘭善占
<pb:KR4d0002_WYG_009-1b>
得為日者之長劉翰善藥得為太醫之¶令越有梓匠得
盡能于佛塔蜀多方士得逞伎于道<md:KR4d0002_SBCK_009-1b>¶術至于擊毬擅埸
木射中物有小竒于類者皆大顯¶于時盖取其所能而
各盡其所妙也苟不遇上之廣¶求于人不遺于物則此
數子果能自異于今乎上所¶能知其此數子者必有力
言於上而上始取而擇其¶能以為用也開所專于古文
者三十年始學韓愈¶氏傳周公孔子之道尊尊而親親
善善而惡惡用之¶即施教化于天下以利萬物不用之
<pb:KR4d0002_WYG_009-2a>
即成其書垂之¶無窮要其令名開于其儒為文者庶乎
近于古人矣¶比之書奕占藥梓匠方士翹然出衆者開
亦不媿于¶前數子而不得如前數子之遇知于上者盖
無其大<md:KR4d0002_SBCK_009-2a>¶君子力為開言之于上也所以每常自歎至于
食無¶味寢無寐居不為家存不為生者尤念其動得謗
行¶得毁以讒以害屈而莫伸之所為困躓顛沛也嗚呼¶
豈為儒不及為他者哉此盖上之未盡知于開之所¶能
也前數子皆異端之末非如開有利國家活人民¶致君
<pb:KR4d0002_WYG_009-2b>
如堯禹立言如典謨用之于兵戰其勝攻則取¶行之于
事言則中謀則成文武之道焉彼上猶知而¶崇用之髙
步濶視幾齒大臣若大君子有言開而使¶上知之者必
以開不下于前數子之為竒特也明公¶乗單車走萬里
極炎荒之所僻逺盡耳目之所見聞<md:KR4d0002_SBCK_009-2b>¶為天子别白善惡
之于人必不使開在于前數子¶後耳若此時明公不為
之言主上不得而知即開悲¶恨為儒不及於為他者也
將終身為終否之人矣開¶再拜
<pb:KR4d0002_WYG_009-3a>
　　與朗州李巨源諫議書¶
八月八日開再拜寓書于朗州諫議歴代充時用為¶公
相侯王至下羣吏由詞學進士中出以為貴同時¶登第
者指呼為同年其情愛相視如兄弟以至子孫¶累代莫
不為暱比進相援為顯榮退相累為黜辱君¶子者成衆
善以利民與國小人者成衆惡以害國與<md:KR4d0002_SBCK_009-3a>¶民耳聞目觀
不越于此太祖髙皇帝開寳六年今僕射¶李公為翰林
學士知禮部貢舉事始有廷試開幸得¶與執事于上前
<pb:KR4d0002_WYG_009-3b>
登進士第為同年者二十有六人初¶仕惟狀元宋得校
書郎直史館餘遭諸州府置司冦¶㕘軍選悉為之到于
今十八年矣其間死者幾半存¶而居上位者惟執事特
受上知自諫議大夫得權御¶史中丞公事宋得入中書
省知制誥復不幸宋病風¶廢死于家其餘若開輩如走
巔峯緣危梯係係不能¶上不能下者其何可俟髮白顔
頽壯心殆休獨望執¶事立朝廷鎮臺省以提以翼同賛
聖君近聞執事退<md:KR4d0002_SBCK_009-3b>¶遷為郎南逐典郡噫斯未知下民多
<pb:KR4d0002_WYG_009-4a>
尤將未受其康¶濟耶噫豈如開輩為同年者將困焉
終極于此耶嗚¶呼寧視人何易而自為何難哉悲夫人
之處世多違¶而少遂無他知者不巳知也混混然若羽
逐風鱗逐¶浪寧辨其始來而終止也得為賢失為愚其
果是而¶果非乎紀于䇿傳于口者詳而聴之今昔豈殊
逺哉¶太凡禍福進退君子小人必以衆寡為相勝之道
耳¶譬如鳥獸草木翔集叢茂善惡必其類合矣異其
類¶疎矣况朝為榮暮為辱豈是巳所皆為之哉有以直
<pb:KR4d0002_WYG_009-4b>
于事而曲于不直于事者而為巳累也有以免乎近<md:KR4d0002_SBCK_009-4a>¶而
不免乎逺而為巳累也所好屈之人而不好屈之¶於身
好利之巳而不好利諸彼也至於相賊害殘忍¶相族僇
毁恥終不為媿所以古人君子行巳有道正¶巳有方以
禮防之以信要之以仁伏之以義制之盖¶畏于此也明
公度之果能異於此哉朗陵山水清秀¶風土稍異嶺表
修閒養和足樂天真何為冒塵埃衝¶風雨出則畏處則
防以為已所貴盛耳相去且逺相¶見未期珍重自愛開
<pb:KR4d0002_WYG_009-5a>
再拜¶
　　與李宗諤秀才書¶
秀才足下賢愚之生無擇其所處也惟其人在乎心<md:KR4d0002_SBCK_009-4b>¶别
耳文章之所主道也古之為學公卿大夫士之子¶弟立
身行道取位與名必用之後之公卿大夫士之¶子弟惟
取位為豐逸之具乃罕學焉其學者非章句¶淺末之類
求第有司進明天子者也學謂立言垂教¶行義炳炳如
古賢君子耳貴家子少専焉專之者惟¶窮悴孑孑介特
<pb:KR4d0002_WYG_009-5b>
寒士憤悱之不勝所作也貴家子能¶此者自漢而下四
十年間能議者為足下一言之周¶末故范魯公為相國
子弟中惟今杲立節好學相國¶洎朝之百執事以至後
進羣生皆知而竒待焉乃至¶今來以文得名以文得位
居貧御衆能階古人有道<md:KR4d0002_SBCK_009-5a>¶惟杲可尚四十年中得相位
者僅十家而其淳誠遺¶直材畧傑異不貪不佞巍然有
良相之風者亦惟魯¶公耳十家子有亡有存于今世言
者有幾得位齒于¶卿大夫者於今復有幾其為名不時
<pb:KR4d0002_WYG_009-6a>
異者與不得位¶而冺沒者斯無異也孰偕杲哉此無他
學與不學¶耳去年春在貝州有幕吏劉去華新拜觀
察官之¶命而來郡中開始見之辭氣恢然舉止詳熟間
求其¶所從來即具道出于賢尊相公之門下召與之語
即¶數數稱足下行事不類于貴家子言足下出即乗蹇¶
驢張弊盖從小僕不佩文犀諸金具帶衣惟純色常<md:KR4d0002_SBCK_009-5b>¶服
言不譁妄心能别是非有信義躭學好文文之辭¶章卓
異峻拔居其家相國多器之與士大夫羣進後¶生游衆
<pb:KR4d0002_WYG_009-6b>
必推尚開當聞之時誠欲識足下面耳今年¶春過京師
託進士崔景言之于足下開所志者願與¶足下為一時
之交非求媚也直欲與足下使世稱謂¶歎美以道相得
耳中執憲趙公在魏時開于今夏中¶日得奉于左右常
言足下為今時之俊人偉材將特¶薦進于上要足下賛
教化惠邦家為天下之雄冠也¶開今來復得舊官留於
京邑思與足下朝夕游處各¶盡其所懐以其事役劬劬
卒未得相見數日前崔秀<md:KR4d0002_SBCK_009-6a>¶才袖足下文一軸及永泰門
<pb:KR4d0002_WYG_009-7a>
義井銘一篇見貺¶讀之竟日知稱詠足下者不為謬矣
足下之文雅而¶理明白氣和且清真可貴也足下若不
廢于學勤勤¶然即至于道其不難矣名稱禄位必由己
立十數年¶外可與杲為敵耳貴家子羣不能逺望轍跡
况能踵¶哉賢尊相公懿徳洪業近年無近真又與魯公
不相¶上下是知四十年間惟足下與范兩家父子為賢
後¶之視今由今視昔也足下惟勉之開視足下成之惟¶
速冀後人仰望足下清塵知開言為不佞開性直好¶古
<pb:KR4d0002_WYG_009-7b>
立朝且孤罕見其類志之大者望於足<md:KR4d0002_SBCK_009-6b>¶下耳所遺文謹
留為好請無賜罪讓開白¶
　　與韓洎秀才書¶
亡友李憲昔年嘗話辱賢兄侍御厚知以予好為文¶章
數數曽相評議自予應舉歴官以來了不與賢¶兄相識
而又李憲守之不幸卒於信州治所余今年¶自御史謫
官到此累有人言足下好為古文趨尚出¶處不與俗同
近洪州李顧行秀才自許州來相訪亦¶說足下及出足
<pb:KR4d0002_WYG_009-8a>
下所作送行序示予聴而觀之深足¶貴耳因讀孟郊詩
言及足下有盧仝詩數十章開于¶十年前在京城書肆
中見唐諸公詩一䇿内有玉川<md:KR4d0002_SBCK_009-7a>¶生詩約四十餘章與馬
異結交詩為首篇余尋託亡¶兄闢用百錢市而得之時
鄭州宋嚴從予學文卒¶與亡兄相遇取而與之至明年
嚴死盧詩沒而無復¶返矣自從予從江南及來河北常
欲求之無能有也¶今李生話足下所有彷像類予昔年
市之者焉未委¶足下於人傳之耶又别有而小異耶嗚
<pb:KR4d0002_WYG_009-8b>
呼天地間古¶今事學必有以成也成必有以知也知必
有以傳也¶世所好而用者未必為久而存也世所不好
而棄者¶未必為終而冺息也皆莫可極而定之矣然其
善者¶勝耳今欲足下所有盧仝詩而一觀焉因得具與<md:KR4d0002_SBCK_009-7b>¶足下之故及盧詩之事用達于左右可否惟命
　　再與韓洎書¶
世有醫師樂夫武人匠氏百工衆伎商民賈者之輩¶傑
傑異其徒者時必名推之其家之子孫往往力行¶父祖
<pb:KR4d0002_WYG_009-9a>
業不羣類于衆負而自言之必曰某實某氏之¶子之孫
也所學所能能繼若父若祖也雖爾不逮其¶良者亦見
憤然不肯抑于人下也嗚呼是亦果有所¶稱哉士大夫
王公由文章道徳立名居世者則罕見¶其子孫繼其能
而紹復其後也不惟不如是復有敗¶其家者哉抑是惟
彼徒之業賤而易能耶我徒之道<md:KR4d0002_SBCK_009-8a>¶大而難為耶抑是惟
彼徒之愚且衆有耶我徒之賢¶而鮮得耶抑是惟彼之
徒須力而後衣食子孫無守¶而務其生且使然耶抑是
<pb:KR4d0002_WYG_009-9b>
惟我之徒貴富易取子孫¶豐于養而墮且使然耶抑是
惟天之多於彼徒而少¶于我徒耶足下思而觀之古之
時與今之時人能逺¶于此乎吁事之復有甚于此者有
山川土地民人甲¶兵社稷宗廟不能類先人之烈而致
禍亂者斯不多¶言耳唐有天下三百年間稱能文者惟
足下與我兩¶家開之學為文章不類於今者餘三十年
始者誠為¶立身行道必大出于人上而遍及于世間豈
慮動得<md:KR4d0002_SBCK_009-8b>¶憎嫌擠而斥之斯亦未足耿吾懐也其所喜者
<pb:KR4d0002_WYG_009-10a>
聞足¶下好為古文及近得足下序書讀之頗有吏部之
梗¶概所以自念韓栁氏子孫與足下幸同出于今世矣¶
足下其勤而行之無忘乃祖勿使不迨于彼之徒也¶凡
為文者皆有意于聖人之道足下觀夫子之經書¶後之
人孰能企及其萬一乎從其門而徒多言耳矧¶可棄而
從于佗乎迨其誠而廢其功乎兢兢焉實可¶自媿也盧
仝詩非余昔市得之者今寫訖納上未得¶相識空増永
思開白
<pb:KR4d0002_WYG_009-10b>
　　與任唐徵書<md:KR4d0002_SBCK_009-9a>¶辱示詩兩軸辭調頗切于古人從何而得至于是者¶哉
非雄剛峻逸之材孰能迨此僕將何豐報于足下¶也僕
之中狹不容物又與衆異尚好為古文同人相¶游少有
合者雖造我門未始得入縱與之坐談道論¶義之聲至
舌不發僕非愛惜其言也其人不知其言¶徒致僕喋喋
而巳明天子在上我夫子之不墜于¶地豈能窮餓凍死
于僕耶衆不能知于僕僕又安能¶容于衆哉以至近日
<pb:KR4d0002_WYG_009-11a>
却掃窮廬人絶其跡何足下一¶旦自外地而至直詣我
門及聴足下之辭氣有異于¶他人也觀其言察其行果
如是哉不待見足下之<md:KR4d0002_SBCK_009-9b>¶他文以知足下亦可交之人也
愛我之誠足下為多¶矣足下所愛也愛于我也愛于吾
夫子之道也我夫子之道¶有識者之所愛也足下非有
識也何愛于我¶哉是夫子之道果在于我之身乎足下
苟能不易今¶日愛我之心化于衆人使愛于我愛于我
者則顯親¶我之身同我之道如是見天下之人皆從于
<pb:KR4d0002_WYG_009-11b>
我也不¶難矣道徳仁義之所依歸禮樂刑政之攸用國
無¶爭殺之虞人有信讓之風煥乎先聖人之徳音寢于¶
民間謂君后之無為者今近于往矣皆繋于此也是¶足
下之愛我也豈小小而巳足下忍不為我惜乎誠<md:KR4d0002_SBCK_009-10a>¶有望
也不談日久因足下起僕今日之言幸甚幸甚¶
　
　¶
　河東集巻九
